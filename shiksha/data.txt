{
    "name": "shiksha",
    "data":
[
{
    "id": "1",
    "text": "अथ शिक्षां प्रवक्ष्यामि पाणिनीयं मतं यथा । शास्त्रानुपूर्वं तद्विद्याद्यथोक्तं लोकवेदयोः",
    "pc" : "अथ शिक्षाम् प्रवक्ष्यामि पाणिनीयम् मतम् यथा । शास्त्र-अनुपूर्वम् तत् विद्यात् यथा उक्तम् लोकवेदयोः",
    "artha": ""
},
{
    "id": "2",
    "text": "प्रसिद्धमपि शब्दार्थमविज्ञातमबुद्धिभिः । पुनर्व्यक्तीकरिष्यामि वाच उच्चारणे विधिम्",
    "pc" : "प्रसिद्धम् अपि शब्दार्थम् अविज्ञातम् अबुद्धिभिः पुनर्व्यक्तीकरिष्यामि वाचः उच्चारणे विधीम्",
    "artha": "शब्दानाम् उच्चारणविधिः वस्तुतः तु प्रसिद्धः अस्ति, तथापि ये व्याकरणाध्ययनम् न कृतवन्तः, ते अल्पबुद्धिजनाः एतम् सम्यक् रूपेण न जानन्ति । अतः भाषायाः उच्चारणस्य विधिम्, नियमान् च अहम् पुनः एकवारम् विस्तारेण वदामि ।"
},
{
    "id": "3",
    "text": "त्रिषष्टिश्चतुःषष्टिर्वा वर्णाः शम्भुमते मताः । प्राकृते संस्कृते चापि स्वयं प्रोक्ताः स्वयंभुवा",
    "pc": "त्रिषष्टिः चतुःषष्टिः वा वर्णाः शम्भुमते मताः प्राकृते संस्कृते च अपि स्वयम् प्रोक्ताः स्वयम्भुवा",
    "artha": "भगवता शङ्करस्य मतेन संस्कृतभाषायाम् प्राकृतभाषायाम् च आहत्य त्रिषष्टिः उत चतुःषष्टिः वर्णाः सन्ति (इत्युक्ते, केचन पण्डिताः त्रिषष्टिम् वर्णान् मन्यन्ते, केचन अन्ये च चतुःषष्टिम् वर्णान् मन्यन्ते इत्याशयः) । भगवता ब्रह्मणा अपि एते एव वर्णाः स्वयम् पाठिताः सन्ति । "
},
{
    "id": "4",
    "text": "स्वरा विंशतिरेकश्च स्पर्शानां पञ्चविंशतिः । यादयश्च स्मृता ह्यष्टौ चत्वारश्च यमाः स्मृताः",
    "pc": "स्वराः विंशतिः एकः च स्पर्शानाम् पञ्चविंशतिः । यादयः च स्मृताः हि अष्टौ चत्वारः च यमाः स्मृताः",
    "artha": "इदानीम् त्रिषष्टिवर्णानाम् / चतुःषष्टिवर्णानाम् परिगणनं क्रियते । स्वराः आहत्य एकविंशतिः सन्ति । स्पर्शवर्णाः आहत्य पञ्चविंशतिः सन्ति । यकारादयः वर्णाः आहत्य अष्ट सन्ति । यमाः आहत्य चत्वारः सन्ति । (अनेन प्रकारेण अत्र आहत्य अष्टपञ्चाशत् वर्णाः प्रोक्ताः सन्ति । अवशिष्टाः षट् वर्णाः अग्रिमश्लोके दीयन्ते । अपि च, एतेषां सर्वेषां वर्णानां अर्थः विवरणम् च अग्रिमश्लोकेषु दत्तम् अस्ति । "
},
{
    "id": "5",
    "text": "अनुस्वारो विसर्गश्च ≍क≍पौ चापि पराश्रितौ । दुःस्पृष्टश्चेति विज्ञेयो ऌकारः प्लुत एव च",
    "pc": "अनुस्वारः विसर्गः च ≍क≍पौ च अपि पर-आश्रितौ । दुःस्पृष्टः च इति विज्ञेयः ऌकारः प्लुतः एव च",
    "artha": "इदानीम् अवशिष्टानाम् षण्णां वर्णानाम् परिगणनं क्रियते - अनुस्वारः, विसर्गः, जिह्वामूलीयः, उपध्मानीयः, दुःस्पृष्टः, तथा च प्लुतः ऌकारः । अनेन प्रकारेण आहत्य चतुःषष्टिवर्णाः विद्यन्ते । ये पण्डिताः प्लुत-ऌकारं न मन्यन्ते, ते त्रिषष्टिवर्णान् एव स्वीकुर्वन्ति । एतेषां वर्णानां विवरणम् अग्रे वक्ष्यते । "
},
{
    "id": "6",
    "text": "आत्मा बुद्ध्या समेत्यार्थान् मनो युङ्क्ते विवक्षया । मनः कायाग्निमाहन्ति स प्रेरयति मारुतम्",
    "pc" : "आत्मा बुद्ध्या समेति अर्थान् मनः युङ्क्ते विवक्षया । मनः कायाग्निम् आहन्ति सः प्रेरयति मारुतम्",
    "artha": "बुद्धेः साहाय्येन आत्मा अर्थम् चिन्तयित्वा भाषया तं प्रकटीकर्तुम् चित्तम् अस्मिन् कार्ये योजयति । तदनन्तरम् चित्तम्  जठराग्निम् उत्तेजयति । जठराग्निः च वायुं बहिः गन्तुं प्रेरयति ।"
},
{
    "id": "7",
    "text": "मारुतस्तूरसि चरन्मन्द्रं जनयति स्वरम् । प्रातः सवनयोगं तं छन्दो गायत्रमाश्रितम्",
    "pc": "मारुतः तु उरसि चरन् मन्द्रम् जनयति स्वरम् । प्रातः सवनयोगम् तम् छन्दः गायत्रम् आश्रितम्",
    "artha": "जठराग्निना उत्तेजितः वायुः हृदयं प्रविशति । प्रातःकाले क्रियमाणे यज्ञकर्मणि 'गायत्रि' नाम्नि छन्दसि यः स्वरः उच्चार्यते, तं गभीरं ध्वनिम् अयं वायुः हृदये निर्माति ।"
},
{
    "id": "8",
    "text": "कण्ठे माध्यन्दिनयुगं मध्यमं त्रैष्टुभानुगम् । तारं तार्तीयसवनं शीर्षण्यं जागतानुगम्",
    "pc" : "कण्ठे माध्यन्दिन-युगम् मध्यमम् त्रैष्टुभ-अनुगम् । तारम् तार्तीयसवनम् शीर्षण्यम् जागत-अनुगम्",
    "artha": "तदनन्तरम् जठराग्निना उत्तेजितः वायुः कण्ठे प्रविशति । दिनस्य मध्यभागे क्रियमाणे यज्ञकर्मणि 'त्रिष्टुभ्' नाम्नि छन्दसि यः स्वरः उच्चार्यते, तं मध्यमं ध्वनिं अयं वायुः कण्ठे जनयति । ततः अयं वायुः शिरसि प्रविशति । सायङ्काले क्रियमाणे यज्ञकर्मणि 'जगति' नाम्नि छन्दसि यः स्वरः उच्चार्यते, तं तारध्वनिम् अयं वायुः शिरसि निर्माति ।"
},
{
    "id": "9",
    "text": "सोदीर्णो मूर्ध्न्यभिहतो वक्त्रमापद्य मारुतः । वर्णाञ्जनयते तेषां विभागः पञ्चधा स्मृतः",
    "pc" : "स-उदीर्णः मूर्ध्नि अभिहतः वक्त्रम् आपद्य मारुतः । वर्णान् जनयते तेषाम् विभागः पञ्चधा स्मृतः",
    "artha": "ह्रदये,कण्ठे, शिरसि च निर्मितः वायुः मूर्ध्नि प्रहारं कृत्वा मुखे प्रविश्य वर्णानां निर्माणम् करोति । एतेषां वर्णानाम् पञ्चप्रकारैः विभागाः कृताः सन्ति । "
},
{
    "id": "10",
    "text": "स्वरतः कालतः स्थानात्प्रयत्नानुप्रदानतः । इति वर्णविदः प्राहुर्निपुणं तन्निबोधत",
    "pc" : "स्वरतः कालतः स्थानात् प्रयत्न-अनुप्रदानतः । इति वर्णविदः प्राहुः निपुणम् तम् निबोधत",
    "artha": "स्वरस्य आधारेण, कालस्य आधारेण, स्थानस्य आधारेण, आभ्यन्तरप्रयत्नस्य आधारेण, तथा च बाह्यप्रयत्नानाम् आधारेण - अनेन प्रकारेण पञ्चप्रकारैः वर्णविभागाः कृताः सन्ति, इति शिक्षाशास्त्रस्य पण्डिताः वदन्ति । एते भेदाः सम्यक् रूपेण ज्ञेयाः ।"
},
{
    "id": "11",
    "text": "उदात्तश्चानुदात्तश्च स्वरितश्च स्वरास्त्रयः । ह्रस्वो दीर्घः प्लुत इति कालतो नियमा अचि",
    "pc": "उदातः च अनुदात्तः च स्वरितः च स्वराः त्रयः । ह्रस्वः दीर्घः प्लुतः इति कालतः नियमाः अचि",
    "artha": ""
},
{
    "id": "12",
    "text": "उदात्ते निषादगान्धारावनुदात्त ऋषभधैवतौ । स्वरितप्रभवा ह्येते षड्जमध्यमपञ्चमाः",
    "pc": "उदात्ते निषादगान्धारौ अनुदात्ते ऋषभधैवतौ । स्वरितप्रभवाः हि एते षड्जमध्यमपञ्चमाः",
    "artha": ""
},
{
    "id": "13",
    "text": "अष्टौ स्थानानि वर्णानामुरः कण्ठः शिरस्तथा । जिह्वामूलं च दन्ताश्च नासिकोष्ठौ च तालु च",
    "pc": "अष्टौ स्थानानि वर्णानाम् उरः कण्ठः शिरः तथा । जिह्वामूलम् च दन्ताः च नासिका-ओष्ठौ च तालु च",
    "artha": ""
},
{
    "id": "14",
    "text": "ओभावश्च विवृत्तिश्च शषसा रेफ एव च । जिह्वामूलमुपध्मा च गतिरष्टविधोष्मणः",
    "pc": "",
    "artha": ""
},
{
    "id": "15",
    "text": "यद्योभावप्रसन्धानमुकारादि परं पदम् । स्वरान्तं तादृशं विद्याद्यदन्यद्व्यक्तमूष्मणः",
    "pc": "",
    "artha": ""
},
{
    "id": "16",
    "text": "हकारं पञ्चमैर्युक्तमन्तःस्थाभिश्च संयुतम् । उरस्यं तं विजानीयात्कण्ठ्यमाहुरसंयुतम्",
    "pc": "",
    "artha": ""
},
{
    "id": "17",
    "text": "कण्ठ्यावहाविचुयशास्तालव्या ओष्ठजावुपू । स्युर्मूर्धन्या ऋटुरषा दन्त्या ऌतुलसाः स्मृताः",
    "pc": "",
    "artha": ""
},
{
    "id": "18",
    "text": "जिह्वामूले तु कुः प्रोक्तो दन्त्योष्ठ्यो वः स्मृतो बुधैः । ए ऐ तु कण्ठतालव्या ओ औ कण्ठोष्ठजौ स्मृतौ",
    "pc": "",
    "artha": ""
},
{
    "id": "19",
    "text": "अर्धमात्रा तु कण्ठ्यस्य ऐकारैकारयोर्भवेत् । एकारौकारयोर्मात्रा तयोर्विवृतसंवृतम्",
    "pc": "",
    "artha": ""
},
{
    "id": "20",
    "text": "संवृतं मात्रिकं ज्ञेयं विवृतं तु द्विमात्रिकम् । घोषा वा संवृताः सर्वे अघोषा विवृताः स्मृताः",
    "pc": "",
    "artha": ""
},
{
    "id": "21",
    "text": "स्वराणामूष्मणां चैव विवृतं करणं स्मृतम् । तेभ्योऽपि विवृतावेङौ ताभ्यामैचौ तथैव च",
    "pc": "",
    "artha": ""
},
{
    "id": "22",
    "text": "अनुस्वारयमानां च नासिका स्थानमुच्यते । अयोगवाहा विज्ञेया आश्रयस्थानभागिनः",
    "pc": "",
    "artha": ""
},
{
    "id": "23",
    "text": "अलाबुवीणानिर्घोषो दन्त्यमूल्यस्वराननु । अनुस्वारस्तु कर्तव्यो नित्यं ह्रोः शषसेषु च",
    "pc": "",
    "artha": ""
},
{
    "id": "24",
    "text": "अनुस्वारे विवृत्त्यां तु विरामे चाक्षरद्वये । द्विरोष्ठ्यौ तु विगृह्णीयाद्यत्रोकारवकारयोः",
    "pc": "",
    "artha": ""
},
{
    "id": "25",
    "text": "व्याघ्री यथा हरेत्पुत्रान्दंष्ट्राभ्यां न च पीडयेत् । भीता पतनभेदाभ्यां तद्वद्वर्णान्प्रयोजयेत्",
    "pc": "",
    "artha": ""
},
{
    "id": "26",
    "text": "यथा सौराष्ट्रिका नारी तक्रँ इत्यभिभाषते । एवं रङ्गाः प्रयोक्तव्याः खे अराँ इव खेदया",
    "pc": "",
    "artha": ""
},
{
    "id": "27",
    "text": "रङ्गवर्णान् प्रयुञ्जीरन्नो ग्रसेत्पूर्वमक्षरम् । दीर्घस्वरं प्रयुञ्जीयात्पश्चान्नासिक्यमाचरेत्",
    "pc": "",
    "artha": ""
},
{
    "id": "28",
    "text": "हृदये चैकमात्रस्त्वर्द्धमात्रस्तु मूर्धनि । नासिकायां तथार्द्धं च रङ्गस्यैवं द्विमात्रता",
    "pc": "",
    "artha": ""
},
{
    "id": "29",
    "text": "हृदयादुत्करे तिष्ठन्कांस्येन समनुस्वरन् । मार्दवं च द्विमात्रं च जघन्वाँ इति निदर्शनम्",
    "pc": "",
    "artha": ""
},
{
    "id": "30",
    "text": "मध्ये तु कम्पयेत्कम्पमुभौ पार्श्वौ समौ भवेत् । सरङ्गं कम्पयेत्कम्पं रथीवेति निदर्शनम्",
    "pc": "",
    "artha": ""
},
{
    "id": "31",
    "text": "एवं रंगाः प्रयोक्तव्या नाव्यक्ता न च पीडिताः । सम्यग्वर्णप्रयोगेण ब्रह्मलोके महीयते",
    "pc": "",
    "artha": ""
},
{
    "id": "32",
    "text": "गीती शीघ्री शिरःकम्पी तथा लिखितपाठकः । अनर्थज्ञोऽल्पकण्ठश्च षडेते पाठकाधमाः",
    "pc": "",
    "artha": ""
},
{
    "id": "33",
    "text": "माधुर्यमक्षरव्यक्तिः पदच्छेदस्तु सुस्वरः । धैर्यं लयसमर्थं च षडेते पाठकाः गुणाः",
    "pc": "",
    "artha": ""
},
{
    "id": "34",
    "text": "शङ्कितं भीतिमुद्घृष्टमव्यक्तमनुनासिकम् । काकस्वरं शिरसि गतं तथा स्थानविवजिर्तम्",
    "pc": "",
    "artha": ""
},
{
    "id": "35",
    "text": "उपांशु दष्टं त्वरितं निरस्तं विलम्बितं गद्गदितं प्रगीतम् । निष्पीडितं ग्रस्तपदाक्षरं च वदेन्न दीनं न तु सानुनास्यम्",
    "pc": "",
    "artha": ""
},
{
    "id": "36",
    "text": "प्रातः पठेन्नित्यमुरःस्थितेन स्वरेण शार्दूलरुतोपमेन । मध्यन्दिने कण्ठगतेन चैव चक्राह्वसङ्कूजितसन्निभेन",
    "pc": "",
    "artha": ""
},
{
    "id": "37",
    "text": "तारं तु विद्यात्सवनं तृतीयं शिरोगतं तच्च सदा प्रयोज्यम् । मयूरहंसान्यभृतस्वराणां तुल्येन नादेन शिरःस्थितेन",
    "pc": "",
    "artha": ""
},
{
    "id": "38",
    "text": "अचोऽस्पृष्टा यणस्त्वीषन्नेमस्पृषष्टाः शलः स्मृताः । शेषाः स्पृष्टा हलः प्रोक्ता निबोधानुप्रदानतः",
    "pc": "",
    "artha": ""
},
{
    "id": "39",
    "text": "अमोनुनासिका नह्रौ नादिनो हझषः स्मृताः । ईषन्नादा यमो ङश्च श्वासिनस्तु खफादयः",
    "pc": "",
    "artha": ""
},
{
    "id": "40",
    "text": "ईषच्छ्वासांश्चरो विद्याद्गोर्धामैतत्प्रचक्षते । दाक्षीपुत्रः पाणिनिना येनेदं व्यापितं भुवि",
    "pc": "",
    "artha": ""
},
{
    "id": "41",
    "text": "छन्दः पादौ तु वेदस्य हस्तौ कल्पोऽथ पठ्यते । ज्योतिषामयनं चक्षुर्निरुक्तं श्रोत्रमुच्यते",
    "pc": "",
    "artha": ""
},
{
    "id": "42",
    "text": "शिक्षा घ्राणं तु वेदस्य मुखं व्याकरणं स्मृतम् । तस्मात्साङ्गमधीत्यैव ब्रह्मलोके महीयते",
    "pc": "",
    "artha": ""
},
{
    "id": "43",
    "text": "उदात्तमाख्याति वृषोऽङ्गुळीनां प्रदेशिनीमूलनिविष्टमूर्धा । उपान्तमध्ये स्वरितं ध्रुतं च कनिष्ठकायामुदात्तमेव",
    "pc": "",
    "artha": ""
},
{
    "id": "44",
    "text": "उदात्तं प्रदेशिनीं विद्यात्प्रचयं मध्यतोङ्गुलिम् । निहतं तु कनिष्ठिक्यां स्वरितोपकनिष्ठिकाम्",
    "pc": "",
    "artha": ""
},
{
    "id": "45",
    "text": "अन्तोदात्तमाद्युदात्तमुदात्तमनुदात्तं नीचस्वरितम् । मध्योदात्तं स्वरितं द्व्युदात्तं त्र्युदात्तमिति नवपदशय्या",
    "pc": "",
    "artha": ""
},
{
    "id": "46",
    "text": "अग्निः सोमः प्र वो वीर्यं हविषां स्वर्बृहस्पतिरिन्द्राबृहस्पती अग्निरित्यन्तोदात्तं सोम इत्यादयुदात्तम् । प्रेत्युदात्तं व इत्यनुदात्तं वीर्यं नीचस्वरितम्",
    "pc": "",
    "artha": ""
},
{
    "id": "47",
    "text": "हविषां मध्योदात्तं स्वरिति स्वरितम् । बृहस्पतिरिति द्व्युदात्तमिन्द्राबृहस्पती इति त्र्युदात्तम्",
    "pc": "",
    "artha": ""
},
{
    "id": "48",
    "text": "अनुदात्तो हृदि ज्ञेयो मूर्ध्न्युदात्त उदाहृतः । स्वरितः कर्णमूलीयः सर्वास्ये प्रचयः स्मृतः",
    "pc": "",
    "artha": ""
},
{
    "id": "49",
    "text": "चाषस्तु वदते मात्रां द्विमात्रं त्वेव वायसः । शिखी रौति त्रिमात्रं तु नकुलस्त्वर्धमात्रकम्",
    "pc": "",
    "artha": ""
},
{
    "id": "50",
    "text": "कुतीर्थादागतं दग्धमपवर्णं च भक्षितम् । न तस्य पाठे मोक्षोऽस्ति पापाहेरिव किल्बिषात्",
    "pc": "",
    "artha": ""
},
{
    "id": "51",
    "text": "सुतीर्थादगतं व्यक्तं स्वाम्नाय्यं सुव्यवस्थितम् । सुस्वरेण सुवक्त्रेण प्रयुक्तं ब्रह्म राजते",
    "pc": "",
    "artha": ""
},
{
    "id": "52",
    "text": "मन्त्रो हीनः स्वरतो वर्णतो वा मिथ्या प्रयुक्तो न तमर्थमाह । स वाग्वज्रो यजमानं हिनस्ति यथेन्द्रशत्रुः स्वरतोपराधात्",
    "pc": "",
    "artha": ""
},
{
    "id": "53",
    "text": "अनक्षरं हतायुष्यं विस्वरं व्याधिपीडितम् । अक्षताश्शस्त्ररूपेण वज्रं पतति मस्तके",
    "pc": "",
    "artha": ""
},
{
    "id": "54",
    "text": "हस्तहीनं तु योऽधीते स्वरवर्णविवर्जितम् । ऋग्यजुःसामभिर्दग्धो वियोनिमधिगच्छति",
    "pc": "",
    "artha": ""
},
{
    "id": "55",
    "text": "हस्तेन वेदं योऽधीते स्वरवर्णर्थसंयुतम् । ऋग्यजुः सामभिः पूतो ब्रह्मलोके महीयते",
    "pc": "",
    "artha": ""
},
{
    "id": "56",
    "text": "शङ्करः शाङ्करीं प्रादाद्दाक्षीपुत्राय धीमते । वाङ्मयेभ्यः समाहृत्य देवीं वाचमिति स्थितिः",
    "pc": "",
    "artha": ""
},
{
    "id": "57",
    "text": "येनाक्षरसमाम्नायमधिगम्य महेश्वरात् । कृत्स्नं व्याकरणं प्रोक्तं तस्मै पाणिनये नमः",
    "pc": "",
    "artha": ""
},
{
    "id": "58",
    "text": "येन धौता गिरः पुंसां विमलैः शब्दवारिभिः । तमश्चाज्ञानजं भिन्नं तस्मै पाणिनये नमः",
    "pc": "",
    "artha": ""
},
{
    "id": "59",
    "text": "अज्ञानान्धस्य लोकस्य ज्ञानाञ्जनशलाकया । चक्षुरुन्मीलितं येन तस्मै पाणिनये नमः",
    "pc": "",
    "artha": ""
},
{
    "id": "60",
    "text": "त्रिनयनमभिमुखनिःसृतामिमां य इह पठेत्प्रयतस्सदा द्विजः । स भवति धनधान्यपशुपुत्रकीर्तिमान् सुखमतुलं च समश्नुते दिवीति दिवीति",
    "pc": "",
    "artha": ""
}
]
}
