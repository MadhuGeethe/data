{
    "13003": "<x>उपदेशेऽन्त्यमिति । <x> आद्योच्चारणविषयीभूतो यः शब्दस्तस्यान्त्यं हल् इत्संज्ञकः स्यादिति फलितोऽर्थः । <x>आद्योच्चारणमिति ।</x> आद्यानां शिवपाणिनिप्रभृतीनामाद्यमुच्चारणमुपदेशः । यद्वा आद्यञ्च तदुच्चारणञ्चेत्याद्योच्चारणम्, प्रथमममुच्चारणमित्यर्थः । शिवपाणिनिप्रभृतीनामाद्यमुच्चारणमुपदेशः । केचित्तु — धातुसूत्रगणोणादिवाक्यलिङ्गानुशासनम् । आगमप्रत्ययादेशा उपदेशाः प्रकीर्तिताः — इत्याहुः । ",
    "11060": "<x>प्रसक्तस्येति । </x> शास्त्रतोऽर्थतश्च प्रसक्तस्य प्राप्तोच्चारणस्येत्यर्थः । दृशेर्ज्ञानसामान्यार्थकत्वात्तस्य च निषेधाऽसम्भवादुच्चारणसत्ताया एव निषेध इति भावः ॥",
    "13009": "<x>णादयोऽणाद्यर्था इति ।</x> अण् आदिर्येषां तेऽणादयस्तेऽर्थाः प्रयोजनं येषान्तेऽणाद्यर्थाः । णादयः — ण्-क्-ङ्-च्-प्रभृतयः — इत्संज्ञावर्णाः अणादिप्रत्याहारप्रयोजका इति यावत् ॥",
    "11071": "<x>आदिरन्त्येन सहेतेति । </x> अन्ते भवः अन्त्यः । तेन इता सहोच्चार्यमाणः आदिः अण्-अच्-इत्यादिरूपः संज्ञेत्यर्थः । यस्मात्पूर्व नास्ति परञ्चास्ति स आदिः । यस्मात्परं नास्ति पूर्वञ्चास्ति सोऽन्तः । इहाद्यन्ताभ्यामवयवत्वेन बोधकाभ्यां शब्दाभ्यां मध्यगा आक्षिप्यन्ते । अतस्तेषां संज्ञेति लभ्यते । स्वं रूपमिति पूर्वसूत्रादनुवर्तते । तच्च षष्ठ्यन्तया विपरिणम्यते तदेतदाह — <x>अन्त्येनेत्यादि</x> । <x> स्वस्य चेति । </x>  अत्र च स्वशब्देन संज्ञाकोटिप्रविष्ट आदिरेव परामृश्यत इति भावः ॥",
    "12027": "<x>ऊकाल इति । </x> ह्रस्वदीर्घप्लुतः इति समाहारद्वन्द्वः, सौत्रं पुंस्त्वम् । एकद्वित्रिमात्रिकोकाराणामुच्चारणकालसदृशोच्चारणकालविशिष्टोऽच् क्रमशो ह्रस्वदीर्घप्लुतसंज्ञको भवतीति सूत्रार्थः । प्राथम्यादकारोच्चारणमेव युक्तमिति न शङ्क्यम् । कुक्कुटोक्ते उकारे एकद्वित्रिमात्रत्वप्रसिद्धेरकारस्यानुक्तेः । <x>वां काल इति ।</x> वः इति ऊशब्दस्य प्रथमाबहुवचनम् । वामिति षष्ठीबहुवनचम् । वां काल इव कालो यस्येति फलितार्थकथनमिति यावत् । एकमात्रात्मक उसदृशोच्चारणकालिको योऽच् स ह्रस्वसंज्ञको भवति । एवं द्विमात्रात्मकोकारोच्चारणकालसदृशः कालो यस्याचः स दीर्घसंज्ञको भवति । एवं त्रिमात्रात्मकोकारोच्चारणकालसदृशो योऽच् सः प्लुतसंज्ञको भवति । <x>स प्रत्येकमिति ।</x> सः (लब्धह्रस्वादिसंज्ञकः) ह्रस्वः, दीर्घः, प्लुतश्च अच् प्रत्येकमुदात्तादिभेदेन उदात्तत्वेन, अनुदात्तत्वेन, स्वरितत्वेन च धर्मविशेषेण त्रिधा त्रिभिः प्रकारैर्वर्तत इत्यर्थः ॥ ",
    "12029": "उदात्तसंज्ञामाह — <x>उच्चैरुदात्त</x> इति । नादधर्मविशेषः उच्चैस्त्वन्त्विह न विवक्षितम्,  उपांशूच्चार्यमाणे अव्याप्तेः । किन्तु उच्चैः शब्दः अधिकरणशक्तिप्रधानः ऊर्ध्वभागे इत्यर्थे वर्तते । <<ऊकालोऽच्>> [[..]] इत्यत अच् इत्यनुवर्तते, तदेतदाह ताल्वादिष्वित्यादिना ।   <x>सभागेष्विति</x> । ताल्वादीनां सावयवत्वकथनं ऊर्ध्वभागे इत्यस्योपपादनार्थम् ।। तेषामखण्डत्वे ऊर्ध्वभागे इत्यनुपपत्तेः । ",
    "12030": "नीचैश्शब्दः अधिकरणशक्तिप्रधानः, अधोभागे इत्यर्थे वर्तते, तदाह — <x>नीचैरिति ।</x>",
    "12031": "<x>समाहारः स्वरितः इति । </x> पूर्वसूत्राभ्यां उदात्तानुदात्तपदे अनुवृत्ते व्याख्यानात् धर्मप्रधाने षष्ठ्यन्ततया  च विपरिणम्येते । यस्मिन् समाहरणं स समाहारः । अधिकरणे घञ् । ततश्च उदात्तत्वानुदात्तत्वयोर्धर्मयोर्यस्मिन्नचि मेलनं सोऽच् स्वरितसंज्ञक इत्यर्थः । तदेतत्फलितमाह — <x>उदात्तानुदात्तत्वे इति</x> ।  <x> स नवविधोऽपीति ।</x> १. उदात्तह्रस्वः , २. अनुदात्तह्रस्वः, ३. स्वरितह्रस्वः, ४. उदात्तदीर्घः, ५. अनुदात्तदीर्घः, ६. स्वरितदीर्घः, ७. उदात्तप्लुतः, ८. अनुदात्तप्लुतः, ९. स्वरितप्लुतः, इति रीत्या य एकैकः अच् नवविधः स्थितः स प्रत्येकमनुनासिकत्वेन अननुनासिकत्वेन च द्विधा द्वाभ्यां प्रकाराभ्यां वर्तत इत्यर्थः । ",
    "11008": "<x>मुखनासिकेति</x> । मुखद्वितीया नासिका मुखनासिकेति शाकपार्थिवादित्वादुत्तरपदलोपः । उच्यतेऽसौ वचनः 'कर्मणि ल्युट्' । मुखनासिकया वचनः मुखनासिकावचन इति । ननु अष्टादशभेदाः किं सर्वेषामचामविशिष्टाः, नेत्याह — <x>तदित्थमिति </x> । <x>अष्टादशभेदा इति ।</x> अष्टादशप्रकारा इत्यर्थः । <x>दीर्घाभावादिति । </x> तथा च उदात्तऌकारदीर्घः, अनुदात्तऌकारदीर्घः, स्वरितऌकारदीर्घः । ते च अनुनासिकास्त्रयः अननुनासिकास्त्रयय इति षड्भेदानामभावे सति ह्रस्वप्रपञ्चः षड्विधः प्लुतप्रपञ्चश्च षड्विध इति ऌकारस्य द्वादशविधित्वमेवेति भावः । ऌकारस्य दीर्घाभावे — <f>होतृ ऌकार</f> इत्यत्र सवर्णदीर्घे कृते <f>होतॄकारः</f> इति ॠकारस्यैव <<तुल्यास्य...>> [[..]] सूत्रे <<अकः सवर्णे>> [[..]] इति सूत्रेच भाष्योदाहरणमेव प्रमाणम् । <x>ह्रस्वाभावादिति ।</x> यदि एचो ह्रस्वाः स्युः तर्हि वर्णसमान्माये त एव लाघवात् अ इ उ इत्यादिवत् पठ्येरन् । न तु दीर्घाः गौरवात् । अतः एचो ह्रस्वाः न सन्तीति विज्ञायते । एवञ्च ह्रस्वप्रपञ्चषड्भेदाभावात् द्वादशविधत्वमेवैचाम् इति भावः । ",
    "11009": "<x>तुल्यास्येति । <x> आस्ये — मुखे भवम् आस्यं ताल्वादिस्थानम् <<शरीरावयवाद्यत्>> [[..]] इति भवार्थे यत्प्रत्ययः । प्रकृष्टो यत्नः प्रयत्नः । आस्यं च प्रयत्नश्च आस्यप्रयत्नौ । तुल्यौ आस्यप्रयत्नौ यस्य वर्णजालस्य तत् तुल्यास्यप्रयत्नं परस्परं सवर्णसंज्ञकं स्यादिति भावस्तदाह - <x>ताल्वादीति । </x> <x> मिथ इति । </x> परस्परमित्यर्थः । कस्य किं स्थानमित्याकाङ्क्षायां तद्व्यवस्थापकानि पाणिन्यादिशिक्षावचनानि अर्थतः सङ्गृह्णाति - <x>अकुहेत्यादिना ।</x> 'अ' इत्यष्टादशभेदा गृह्यन्ते । 'कु' इति कादिपञ्चकात्मकः कवर्गः । अश्च कुश्च हश्च विसर्जनीयश्चेतो विग्रहः । विसर्जनीयशब्दोऽपि विसर्गपर्यायः । <x>इचुयशेति ।</x>'इ' इत्यष्टादश भेदाः । 'चु' इति चवर्गः । इश्च चुश्च यश्च शश्चेति विग्रहः । <x>ऋटुरषेति  ।</x>'ऋ' इत्यष्टादश भेदाः । 'टु' इति टवर्गः । आ च टुश्च रश्च षश्चेति विग्रहः । 'ऋ' शब्दस्य आ इति प्रथमैकवचनान्तम्, 'धाता' इतिवत् । <x>ऌतुलसेति । </x> 'ऌ' इत्यस्य द्वादश भेदाः । 'तु' इति तवर्गः । आ च तुश्च लश्च सश्चेतिविग्रहः । 'ऌ' शब्दस्यापि 'आ' इत्येव प्रथमैकवचनान्तत्वम् — आ, अलौ, अलः इति । दन्तशब्देन दन्तमूलप्रदेशो विवक्षितः । अन्यथा भग्नदन्तस्य तदुच्चारणानुपपत्तेः । <x> उपूपेति । </x> 'उ' इत्यष्टादशभेदाः । 'पु' इति पवर्गः । उश्च पुश्च उपध्मानीयश्चेति विग्रहः । उपध्मानीयशब्दस्य व्याख्यानमनुपदमेव मूले स्पष्टं भविष्यति । <x>ञमङणनेति । </x> ञश्च मश्च ङश्च णश्च नश्चेति विग्रहः । चकारेण स्वस्ववर्गीयस्थानसमुच्चयः । <x>एदैतोरिति ।</x> एच्च ऐच्च ऐदैतौ । तपरकरणमसन्देहार्थम् । <x>ओदौतोरिति । </x> ओच्च औच्च औदौतो । तपरकरणं पूर्ववदसन्देहार्थमेव । <x>जिह्वामूलीयस्येति ।</x>  ≍क  ≍ख इति कखाभ्यां प्रागर्धविसर्गसदृशो जिह्वामूलीय इति अग्रे मूले एव उक्तम् । <x>अनुस्वारस्येति । </x> स्थानमिति शेषः । अनुस्वारस्य नासिकास्थानमस्तीति भावः । <x>यत्नो द्विधेति । </x> यत्नानामाभ्यन्तरत्वं बाह्यत्वं च वर्णोत्पत्तेः प्रागूर्द्ध्वभावित्वमिति पाणिन्यादिशिक्षासु स्पष्टम् । <x>यत्न इति ।</x> यत्नशब्दोऽत्र प्रयत्नपरः । <x>आद्य इति </x>आभ्यन्तप्रयत्नः इत्यर्थः । कथं पञ्चधा इत्यत आह — <x>स्पृष्टेत्यादिना । </x> <x> तत्रेति । </x> स्पृष्ट,ईषत्स्पृष्ट,ईषद्विवृत,विवृत,संवृत — एषु मध्ये इत्यर्थः । <x>प्रयतनमिति । </x> प्रयत्न इत्यर्थः । <x>स्पर्शानामिति । </x> स्पर्शवर्णानामित्यर्थः । के ते वर्णाः इति मूले स्फुटीभविष्यन्ति । तथापि निर्दिश्यन्ते अत्रापि — क ख ग घ ङ, च छ ज झ ञ, ट ठ ड ढ ण, त थ द ध न, प फ ब भ म — कवर्णादारभ्य मवर्णपर्यन्तम् ।  <x>अन्तःस्थानामिति । </x> यरलवानामित्यर्थः । <x>ऊष्मणामिति ।</x> श ष स ह इत्येतेषामित्यर्थः । <x>स्वराणामिति । </x> अ इ उ ऋ ऌ ए ओ ऐ औ इत्येतेषामित्यर्थः । <x>प्रयोगे इति ।</x> शास्त्रीयप्रक्रियाभिः परिनिष्ठितायां रामः कृष्णः इत्यादिशब्दानां प्रयोगे क्रियमाणे एव ह्रस्वस्यावर्णस्य संवृतत्वमित्यर्थः । <x>प्रक्रियेति । </x> शास्त्रीयकार्यप्रवृत्तिसमये दण्ड-आढक इत्यादौ सवर्णदीर्घादिकर्तव्ये तु विवृतत्वमेव ।  तेन सन्धिकार्यं निर्बाधमेव । एतत्सर्वं <<पूर्वत्रासिद्धम्>> [[...]] इत्यनेन ज्ञापितमिति सिद्धान्तकौमुद्यां स्पष्टम् । <x> बाह्येति । </x> वर्णोत्पत्यनन्तरजातो यत्नो बाह्यप्रयत्न इत्युच्यते । <x>खर इति ।</x> ख फ छ ठ थ च ट त क प श ष स — इति वर्णाः । <x>विवारा इति </x> । विवारादिप्रयत्नवन्तः इत्यर्थः । <x>हश इति । </x>  ह य व र ल ञ म ङ ण न झ भ घ ढ ध ज ब ग ड च — इति वर्णा इत्यर्थः । <x>संवारा इति । </x> संवारादिप्रयत्नवन्तः इत्यर्थः । <x>अल्पप्राणा इति । </x> कगङ, चजञ, टडण, तदन पबम, यरलव — इत्येतेषां वर्णानाम् अल्पप्राणः इति भावः । खघ, छझ, ठढ, थध, फभ, शषसह — इत्येतेषां महाप्राणः इत्यपि ज्ञेयम् । <x> कादय इति । <x>  क-ख-इत्यादि-म-पर्यन्तमिति पूर्वमुक्ताः वर्णाः इत्यर्थः । क आदिर्येषां ते कादयः, म अवसाने येषान्ते मावसाना इति । <x>यण इति । </x> यण्-प्रत्याहारान्तर्गतवर्णाः, 'यरलवाः' इत्यर्थः । <x>शल इति ।</x> शल्-प्रत्याहारान्तर्गतवर्णाः 'श,ष,स,ह' — इत्येते । <x>स्वरा इति ।</x> स्वेन राजत इति स्वराः, 'अ इ उ ऋ ऌ ए ओ ऐ औ' — इति वर्णाः इत्यर्थः ॥",
    "11069": "<x>अणुदिदिति ।</x> अण् अविधीयमानः सवर्णबोधकः, उदित् विधीयमानोऽपि सवर्णबोधको भवतीत्यर्थः । तेन <<ऋत उत्>> [[..]] इत्यादौ विधीयमाने उति इति न सवर्णग्रहणम् । <<कुहोश्चुः>> [[..]], <<चोः कुः>> [[..]] इत्यादौ विधीयमानेऽपि सवर्णग्रहणमिति भावः । <x>अत्रैवेति । </x> अस्मिन्नेव सूत्रे इत्यर्थः । अन्त्यत्र तु <<अणोप्रगृह्य...>> [[..]] इत्यादौ । पूर्वणकारेण सह प्रत्याहारः । अत्र व्याख्यानमेव शरणम् । 'पूर्वेणैवाण् ग्रहाः सर्वे परेणैवेण्ग्रहा मताः । ऋतेऽणुदित्सवर्णस्येत्येतदेकं परेण तु ॥' — इति भाष्यकारेणोक्तम् ॥ <x>तदेवमिति ।</x> तत् <<अणुदित्...>> [[..]] सूत्रम्, एवं वक्ष्यमाणप्रकारेण फलतीत्यर्थः । <x>अष्टादशानामिति । </x> (1) ह्रस्वोदात्तानुनासिकः, (2) ह्रस्वोदत्ताननुनासिकः, (3) ह्रस्वानुदात्तानुनासिकः, (4) ह्रस्वानुदात्ताननुनासिकः, (5) ह्रस्वस्वरितानुनासिकः, (6) ह्रस्वस्वरिताननुनासिकः,  (7) दीर्घोदात्तानुनासिकः, (8) दीर्घोदत्ताननुनासिकः, (9) दीर्घानुदात्तानुनासिकः, (10) दीर्घानुदात्ताननुनासिकः, (11) दीर्घस्वरितानुनासिकः, (12) दीर्घस्वरिताननुनासिकः,   (13) प्लुतोदात्तानुनासिकः, (14) प्लुतोदत्ताननुनासिकः, (15) प्लुतानुदात्तानुनासिकः, (16) प्लुतानुदात्ताननुनासिकः, (17) प्लुतस्वरितानुनासिकः, (18) प्लुतस्वरिताननुनासिकः — इत्येतेषामित्यर्थः । <x>तथेति । </x> अनया रीत्या इकार-उकारयोरपि बोध्यम् । <x>ऋकार इति ।</x>  अनेन प्रकारेण । ऋकारस्य अष्टादश । ऌकारस्य दीर्घाभावात्, ऌकारदीर्घषट्कं विहाय द्वादश । ऋकार-ऌकारयोः सावर्ण्यात् मिलित्वा त्रिंशत् — इति भावः ।  <x>एवमिति ।</x> पूर्वोक्तप्रकारेणैव । <x>एच इति । </x> द्वादशानां बोधकाः । तदेवम् - ए, ओ, ऐ, औ इति प्रत्येकं द्वादश इति भावः । ननु स्थानप्रयत्नयोस्तुल्यत्वात् सावर्ण्येन ए ऐकारस्य, ओ औकारस्य बोधकस्तेन चतुर्विंशतेः संज्ञकः एकारः, एवमोकारः स्यादिति चेद्, न । 'ऐओच्' इति पृथक् सूत्रत्वेन तयोः सावर्ण्याभावज्ञापकत्वात् । <x>तेन इति ।</x> यवलानां प्रकारद्वयेन ॥",
    "14109": "<x> परः सन्निकर्ष इति ।</x> परः अतिशयितः, सन्निकर्षः सामीप्यम्, अर्धमात्राधिककालव्यवधानाभावः । अर्धमात्राकालव्यवधानस्य अवर्जनीयत्वात् । तदेतदभिप्रत्याह — <x>अतिशयित इत्यादिना । <x> <x>संहितेति ।</x>  स्वभावसिद्धार्धमात्रातिरिक्तकालव्यवायशून्यः संहिता इति भावः । ",
    "11007": "<x>संयोग इति</x> । स्वरसंज्ञकवर्णैर्व्यवधानशून्या हल्वर्णाः संयोगसंज्ञकाः इत्यर्थः ।",
    "14014": "<x>सुप्तिङिति । <x> <<स्वौजसमौट्...>> [[..]] इति सूत्रे 'सु'-इत्यारभ्य सुपः पकारेण प्रत्याहारः । न तु सप्तमीबहुवचनस्यैवात्र ग्रहणम्, व्याख्यानात् । <<तिप्तस्झि...>> [[..]] सूत्रे 'ति'-इत्यारभ्य महिङो ङकारेण प्रत्याहारः । सुप् च तिङ् च सुप्तिङौ, तावन्ते यस्य तत् सुप्तिङन्तं शब्दस्वरूपम् इति शब्दशास्त्रप्रस्तावाल्लभ्यते । अन्तशब्दश्च प्रत्येकं सम्बध्यते तदेतदभिप्रेत्याह — <x>सुबन्तेत्यादिना ।</x> ॥ इति संज्ञाप्रकरणम् ॥ ",
    "61077": "<x> इकः स्थान इति ।</x> इकः इति षष्ठी । <<षष्ठी स्थानेयोगा>> [[..]] इति सूत्रेण स्थान इति लभ्यते । स्थानञ्च प्रसङ्गः । तथाहि — इकामुच्चारणप्रसङ्गे यणामुच्चारणं कर्तव्यमित्यर्थः ।  <x>सुधी इति ।</x> ध्यै चिन्तायामिति धातोः <!ध्यायतेः सम्प्रसारणञ्च!> (वार्त्तिकम्  [[3.2.178]]) इति क्विपि यकारस्य सम्प्रसारणे इकारे पूर्वरूपे <<हलः>> [[6.4.2]] च इति दीर्घे धीशब्दो निष्पन्नः । शोभना धीः येषान्ते सुधयः । सुधिभिः उपास्यः सुध्युपास्यः । ",
    "11066": "",
    "11050": "",
    "84047": "",
    "84053": "",
    "82023": "",
    "11052": "अत्र <f>सुधी-उपास्यः</f> इति स्थिते 'इको यणचि' इति सूत्रेण अजव्यवहितपूर्व-इक् — धकारोत्तवर्ति ई, तस्य स्थाने <<स्थानेऽन्तरतमः>> [[..]] इति सूत्रेण 'य्', न तु 'वरलाः', आन्तरतम्याभावात् । <f>सुधय्-उपास्यः</f> इति जाते <<अनचि च>> [[..]] इति सूत्रेण धकारस्य द्वित्वे <<झलां जश् झशि>> [[..]] इति सूत्रेण प्रथमधकारस्य दकारे <f>सुद्ध्य्-उपास्यः</f> इत्यवस्थायां <<संयोगान्तस्य लोपः>> [[..]] इति सूत्रेण यकारस्य लोपे प्राप्ते, <!यणः प्रतिषेधो वाच्यः!> इति वार्त्तिकेन यलोपनिषेधे सति  <f>सुध्युपास्यः</f> इति रूपं सिद्धम् । <x>मध्वरिः इति ।</x> मधोः अरिः मध्वरिः । मधुनामदैत्यस्य अरिः शत्रुः श्रीकृष्ण इत्यर्थः ॥ अत्र साध्यते — <f>मधु-अरिः</f> इति स्थिते <<इको यणचि>> [[..]] इति सूत्रेण अजव्यवहितपूर्वत्वविशिष्ट-इक् धकारोत्तवर्ति उ, तस्य स्थाने <x>स्थानेऽन्तरतमः</x> इति परिभाषया (वकारस्य दन्तोष्ठम्, उपूपध्मानीयामनामोष्ठौ इति उभयोः उकारवकारयोः स्थानसाम्यात्) 'व्' जाते <f>मध्व्-अरिः</f> इत्यवस्थायाम् <<अनचि च>> [[..]] इत्येनन द्वित्वे <<झलां जश् झशि>> [[..]] इत्यनेन धकारस्य दकारे, <<संयोगान्तस्य लोपः>> [[..]] इति सूत्रेण लोपे प्राप्ते, <!यणः प्रतिषेधो वाच्यः!> इत्यनेन निषिद्धे सति <f>मध्वरिः</f> इति सिद्धम् । <x> धात्त्रंशः इति ।</x> धातुः अंशः धात्रंशः । <f>धातृ-अंशः<f> इति स्थिते <<इको यणचि>> [[..]] इत्यनेन ऋ-स्थाने स्थानेऽन्तरतमपरिभाषया र् कृतः । अत्रापि <<संयोगान्तस्य लोपः>> [[..]] इति लोपे प्राप्ते, <!यणः प्रतिषेधो वाच्यः!> इत्यनेन निषिद्धे, <f>धात्रंशः</f> इति सिद्धम्भवति । <x>लाकृतिरिति ।</x> लुरिव आकृतिः यस्यः सः इति विग्रहः इति भावः  । <f>ऌ-आकृतिः</f> इत्यत्र <x>इको यणचि</x> इत्यनेन स्थानत आन्तर्यात् 'ऌ' इत्यस्य स्थाने 'ल्' इति, अत्रापि लोपे प्राप्ते निषिद्धे सति, अज्झीनं परेण संयोज्यम्,  <f>लाकृतिः</x> इति रूपं सिद्धम् ॥",
    "61078": "",
    "13010": "<x>समसम्बन्धीति ।</x> समानामिति यदि 'कर्मणि षष्ठी', तर्हि स्थान्यादिभिः समसंख्यानां यत्र विधानं तत्रैव यथासंख्यमित्यस्य प्रवृत्तिः, यथा, <<एचोऽयवायावः>> [[..]] इत्यत्र, न तु <<समूलाङ्कृतजीवेषु हन्कृग्रहः>> [[..]] इत्यत्र ।  तत्र विधेयस्य णमुल्-इत्यस्य एकत्वात् । अतः समानामिति 'सम्बन्धे षष्ठी' इति भावः । <x>हरये इति ।</x> <f>हरे-ए</f> इति स्थिते, <<एचोऽयवायावः>> [[..]] इत्यनेन एच्-प्रत्याहारघटकः 'हरे' इत्यत्र रेफोत्तरवर्ती एकारः, तस्य स्थाने 'अय' आदेशो जातः, अच्-प्रत्याहारघटक एकारे परे । तेन <f>हरय्-ए</f> इति जाते , अज्झीनं परेण संयोज्यम्, <f>हरये</f> इति सिद्धम् । <x>विष्णवे इति</x> । <f>विष्णो-ए</f> इति स्थिते <<एचोऽयवायावः>> [[..]] इत्यनेन अचि एकारे परे <f>विष्णो</f> अत्रस्थो य ओकारः, तस्य स्थाने अव्-आदेशः कॄतः । <f>विष्णव्-ए</f> इति जाते मिलित्वा <f>विष्णवे</f> इति रूपं सिद्धम् । <x>नायक इति ।</x> <f>नै-अक:</f> अत्र आय्-आदेशः, <f>पौ-अकः</f> अत्र आव्-आदेशः <<एचोऽयवायावः>> [[..]] इत्यनेन इति भावः ॥",
    "61079": "<x>यकारादाविति ।</x> <ऽयस्मिन्विधिस्तदादावल्ग्रहणेऽ> इति परिभाषया तदादिलाभेन यकारादौ इत्यर्थस्य लाभः इति भावः । <x>गव्यमिति ।</x> गोशब्दात् <<गोपयसोर्यत्>> [[..]] इत्यनेन विकारार्थे यति प्रत्यये रूपम् । अत्र <f>गो-यम्</f> इति स्थितौ ओकारस्य अच्-परकत्वाभावात् <<एचोऽयवायावः>> [[..]] इत्यनेन आवादेशाप्राप्तौ, <<वान्तो यि प्रत्यये>> [[..]] इत्यनेन यादिप्रत्ययः 'य' इति, तस्मिन् परे 'अव्' आदेशे कृते <f>गव्यम्</f> इति रूपं सिद्धम् । <x>नाव्यमिति ।</x> <f>नौ-यम्</f> इति स्थिते <<वान्तो यि प्रत्यये>> [[..]] इत्यनेन यकारादौ प्रत्यये परे आव्-आदेशे कृते <f>नाव्यम्</f> इति भवति । नावा तार्यं नाव्यमित्यर्थः ॥ <x>अध्वपरिमाणे चेति</x> । मार्गपरिमाणे अर्थे गम्यमाने ओकारस्य स्थाने 'अव्' आदेशो भवति 'यूति' शब्दे परे । यथा — <f>गो-युतिः</f> इत्यत्र <<अध्वपरिमाणे च>> [[..]] इत्यनेन अवादेशे, <f>गव्यूतिः</f> इति रूपं सिद्धम् । 'गव्यूतिः स्त्री क्रोशयुगम्' इत्यमरः । क्रोशयुगस्य संज्ञैषेति भावः ॥",
    "11002": "",
    "11070": "<x> तः परः इति </x> तपरपदे बहुव्रीहितत्पुरुषसमासद्वयं व्याख्यानादतो वृत्तावाह — <x>तः परो यस्मात्तात्परश्चेति <x> ॥",
    "61087": "<x>आद्गुण इति </x> । <<इको यणचि>> [[..]] इत्यतो अचि इति, <<एकः पूर्वपरयोः>> इति सम्पूर्णं सूत्रमनुवर्तते अत आह — <x>अचि परे पूर्वपरयोरिति ।</x> <x>उपेन्द्र इति </x> <f>उप-इन्द्र</f> इति स्थिते अत्र <<आद्गुणः>> [[..]] इति सूत्रेण पूर्वपरयोः अकार-इकारयोः स्थाने गुणसंज्ञकः कण्ठतालुस्थानकः एकारो जातः । तेन <f>उपेन्द्र</f> इति रूपं सिद्धम् । <x>गङ्गोदकमिति ।</x> <f>गङ्गा-उदकम्</f> इति स्थिते <<आद्गुणः>> [[..]] इत्यनेन सूत्रेण पूर्वपरयोः आकार-उकारयोः स्थाने ओकारे कृते गङ्गोदकमिति सिद्धम् ॥",
    "13002": "<x>प्रतिज्ञेति ।</x> प्रतिज्ञायते इति प्रतिज्ञा । अनुनासिकस्य भावः आनुनासिक्यम् । प्रतिज्ञा आनुनासिक्यं येषान्ते प्रतिज्ञानुनासिक्याः । <x>लण्सूत्रस्थेति ।</x> 'लण्'-सूत्रे तिष्ठतीति लण्सूत्रस्थः स चासौ अवर्णश्च लण्सूत्रस्थावर्णः, तत्र सहोच्चार्यमाणो रेफः 'र'  इत्येवं रूपः रेफलकारयोस्संज्ञेत्यर्थः ॥ ",
    "11051": "<x>उरणिति । </x> उः इति 'ऋ' इत्यस्य षष्ठ्येकवचनम् । <x>त्रिंशतः इति ।</x> <<अणुदित्सवर्णस्य चाप्रत्ययः>> [[..]] इत्यनेनेति भावः । <x>तत्स्थाने इति । </x> <<स्थानेऽन्तरतमः>> [[..]] इत्यतः स्थानग्रहणमनुवर्तते । <ऽविधौ परिभाषोपतिष्ठते नानुवादेऽ> इति परिभाषया <<उरण् रपरः>> [[..]] इत्यत्र <<षष्ठी स्थानेयोगा>> [[..]] इति परिभाषा नोपतिष्ठते इति भावः । <x>रपरः सन्नेवेति ।</x> अत्र 'र' इति प्रत्याहारो ग्राह्यः । तेन रेफशिरस्कः लकारशिरस्कः च प्रवर्तते । <x>कृष्णर्द्धिरिति । </x> <f>कृष्ण-ऋद्धिः</f> इति स्थिते अत्र <<आद्गुणः>> [[..]] इति सूत्रेण कृष्ण इत्यस्य णकारोत्तवर्तिः अकारः तस्मात् अचि परे (नाम ऋकारे परे) पूर्वपरयोः (अकार-ऋकारयोः) स्थाने गुणे प्राप्ते, गुणकसंज्ञकाश्च <<अदेङ्गुणः>> [[..]] इति सूत्रेण अ, ए, ओ इति, एषां त्रयाणां मध्ये कः कर्तव्यः ? एकारस्य तु कण्ठतालुस्थानम्, ओकारस्य कण्ठोष्ठस्थानम् एतौ ए ओ इति न भवतः, आन्तरतम्याभावात्, किन्तु परिशेषात् अ एव भवति, स च <<उरण् रपरः>> [[..]] इति सूत्रेण रपरः (रेफशिरस्कः) सन् भवति । तेन <f>कृष्णर्द्धिः</f> इति रूपम् । <x>तवल्कार इति ।</x> <f>तव-ऌकारः</f> इति स्थिते अत्र <<आद्गुणः>> [[..]] इति सूत्रेण अत्र वकारोत्तवर्तिः अकारः तस्य ऌकारस्य च उभयोः स्थाने अ-रूपगुणे <<उरण् रपरः>> [[..]] इति सूत्रेण लपरे च कृते <f>तवल्कारः</f> इति रूपम्भवति ॥",
    "83019": "<x>लोपः शाकल्यस्येति । </x> <<भोभगो..>> [[..]] इत्यतः अपूर्वस्येति अशीति चानुवर्तते । <<व्योर्लघुप्रयत्नतर..>> [[..]] इत्यततः व्योरित्यनुवर्तते अत आह — <x>अवर्णेति ।</x> ॥",
    "82001": "<x>पूर्वत्रासिद्धमिति ।</x> पाणिनिप्रणीया अष्टाध्यायी, तत्र अष्टमाध्याये द्वितीयपादस्येदमादिमं सूत्रम् । इतः प्राक्तनं कृत्स्नं सूत्रजालं सपादसप्ताध्यायीति व्यवह्रियते । उपरितनं तु कृत्स्नं सूत्रजालं त्रिपादीति व्यवह्रियते इति भावः ।  <x>हर इह इति ।</x> हरे इह इति स्थिते <<एचोऽयवायावः>> [[..]] इत्यनेन अयादेशे कृते <f>हरय् इह</f> इति दशायाम् <<लोपः शाकल्यस्य>> [[..]] इत्यनेन अवर्णपूर्वकपदान्ते वर्तमानस्य य् इत्यस्य विकल्पेन लोपः अचि 'इ' इति परे । तेन <f>हर इह</f> इति जाते अत्र शङ्क्यते — लोपानन्तरम् <f>हर इह</f> इत्यत्र <<आद्गुणः>> [[..]] इत्यनेन गुणः कथं न भवति ? उत्तरम् — <<पूर्वत्रासिद्धम्>> [[..]] इत्यनेन सूत्रेण सपादसप्ताध्यायीस्थसूत्रदृष्ट्या (<<आद्गुणः>> [[...]] इति सूत्रदृष्ट्या) त्रैपादिकः <<लोपः शाकल्यस्य>> [[..]] इति लोपोऽसिद्धः । तत्र यलोपे जातेऽपि यकारोऽस्तीति भावनया <<आद्गुणः>> [[..]] इति सूत्रार्थो न घटते इति भावः । लोपाभावपक्षे —  <f>हरयिह</f> इति । एवमेव, <f>विष्ण इह</f>, <f>विष्णविह</f> इत्यत्रापि बोध्यम् ॥",
    "11001": "",
    "61088": "<x>कृष्णैकत्वमिति । </x> <f>कृष्ण-एकत्वम्</f> इति स्थिते अत्र <<वृद्धिरेचि>> [[..]] इत्यनेन अवर्णात् (कृष्णघटकणकारोत्तवर्ति-अवर्णात्) एचि (एच्-प्रत्याहारघटक-एकारे, एकत्वम् इति रूपस्थाद्यैकारे) परे पूर्वपरयोः (अ-ए इत्यत्र) वृद्धिसंज्ञकः (<<वृद्धिरादैच्>> [[..]] इति सूत्रेण वृद्धिसंज्ञकेषु 'आ ऐ औ' इत्येतेषु <<स्थानेऽन्तरतमः>> इत्यनेन कण्ठस्थानिकाकारस्य कण्ठतालुस्थानीयैकारस्य च स्थाने कण्ठतालुसंज्ञकः आन्तरतम्यः) ऐ आदेशो जातः, तेन <f>कृष्णैकत्वम्</f> इति सिद्धम् । अनेनैव प्रकारेण <f>गङ्गौघः</f>, <f>देवैश्वर्यम्</f>, <f>कृष्णौत्कण्ठ्यम्</f> इति बोध्यम् । संक्षेपस्तु <f>गङ्गा-ओघः</f> इति स्थिते अत्र <<वृद्धिरादैच्>> [[..]] इति सूत्रेण पूर्वपरयोः आकारस्य ओकारस्य च स्थाने वृद्धिसंज्ञकः आन्तरतम्यः औ-आदेश । तेन <f>गङ्गौघः</f> इति जायते । <f>देव-ऐश्वर्यम्</f> इत्यत्र पूर्वपरयोः स्थाने ऐ-आदेशे <f>देवैश्वर्यम्</f> इति । <f>कृष्ण-औत्कण्ठ्यम्</f> इति स्थिते तत्र पूर्वपरयोः स्थाने औ-आदेशे कृते <f>कृष्णौत्कण्ठ्यम्</f> इति सिद्धम्भवति ।  ",
    "61089": "<x>उपैतीति ।</x> <f>उप-एति</f> इति स्थिते अत्र <<एत्येधत्यूठ्सु>> [[..]] इत्यनेन अवर्णादेकादि इण्-धातु-एध्-धातु-ऊठ्सु परेषु पूर्वपरयोः स्थाने वृद्धिरूपैकादेशो भवतीत्यर्थकेन, अवर्णात् (उप इत्यत्र पकारोत्तवर्ति-अवर्णात्) एजादि-(इण्-धातु-)एति-परे पूर्वपरयोः (अ-ए-इत्यत्र) वृद्धिसंज्ञक आन्तरतम्य ऐ आदेशो जातः, तेन <f>उपैति</f> इति भवति । अत्र <<एङि पररूपम्>> [[..]] इत्यनेन पररूपस्य प्राप्तिरासीत्, परं तत्सूत्रमपवादत्वात् <<एत्येधत्यूठ्सु>> [[..]] इत्यनेन वृद्धौ सत्याम् <f>उपैधते</f> इति रूपम् । <f>प्रष्ठ-उहः</f> इति स्थिते अत्र <<आद्गुणः>> [[..]] इत्यनेन गुणे प्राप्ते <<एत्येधत्यूठ्सु>> [[..]] इत्यनेन प्रबाध्य वृद्धौ सत्यां रूपम् । <f>उप-इतः</f>, <f>मा भवात् प्र-इदिधत्</f> इत्य्तर एजादिपरत्वाभावान्न वृद्धिः, किन्तु <<आद्गुणः>> [[..]] इत्यनेन गुणे रूपम् — <f>उपेतः</f> इति, <f>प्रेदिधत्</f> इति च । <x>अक्षौहिणीति । <x> अत्र <f>अक्ष-ऊहिनी</f> इति दशायाम् <<आद्गुणः>> [[..]] इत्यनेन गुणे प्राप्ते <!अक्षादूहिन्यामुपसङ्ख्यानम्!>  'अक्षशब्दादूहिनीशब्दे परे वृद्धिः स्यात्' इत्यर्थकवार्त्तिकेन वृद्धौ <f>अक्षौहिणी</f> इति । <x>प्रादूहोढेति ।</x> प्रशब्दात् उह-ऊह-ऊढि-एष-एष्यशब्दे परे पूर्वपरयोः स्थाने वृद्धिरूपैकादेशो भवति । तथाहि <f>प्र-ऊहः</f>, <f>प्र-ऊढः</f>, <f>प्र-ऊढिः</f> इत्यत्र पूर्वपरयोः स्थाने आन्तरतमो वृद्धिसंज्ञकः औकारो जातस्तेन <f>प्रौहः</f>, <f>प्रौढः</f>,<f>प्रौढिः</f> इति । <f>प्र-एषः</f>, <f>प्र-एष्यः</f> इत्यत्र वृद्धिसंज्ञक आन्तरतम्य ऐ आदेशः । तेन <f>प्रैषः</f>, <f>प्रैष्यः</f> इति रूपम् । अत्र पूर्वोक्तरूपत्रये <<आद्गुणः>> [[..]] इत्यस्य, <f>प्र-एषः</f>, <f>प्र-एष्यः</f> इत्यत्र च <<एङि पररूपम्>> [[..]] इत्यस्य प्राप्तिरासीत्, तस्य बाधनाय <!प्रादूहोढ..!> इति वार्त्तिकमिति भावः । <x>ऋते चेति ।</x> तृतीयासमासघटकावर्णात् ऋतशब्दे परे पूर्वपरयोः स्थाने वृद्धिरित्यर्थः । <f>सुख-ऋतः</f> इति स्थिते अत्रावर्णात् (<f>सुख</f>इत्यत्र खकारोत्तवर्ति-अवर्णात्) ऋतशब्दे परे पूर्वपरयोः <f>अ-ऋ</f> इत्यत्र वृद्धिसंज्ञक आकारे <<उरण् रपरः>> [[..]] इत्यनेन रपरे सति प्रवृत्ते <f>सुखार्तः</f> इति सिद्धम् । <x>परमर्त इति । </x> <f>परम-ऋतः</f> इति स्थितेऽत्र तृतीयासमासाभावात् न वृद्धिः किन्तु <<आद्गुणः>> [[..]] इति गुणे परे रपरे च रूपम् । <x>प्रवत्सतरेति ।</x> प्र-वत्सतर-कम्बल-वसन-ऋण-दशन्-शब्दघटकाकारात् ऋणशब्दे परे पूर्वपरयोः स्थाने वृद्धिरूपैकादेशो भवतीत्यर्थः । <f>प्र-ऋणम्</f>, <f>वत्सतर-ऋणम्</f>, <f>कम्बल-ऋणम्</f>, <f>वसन-ऋणम्</f>, <f>ऋण-ऋणम्</f> इति स्थिते पूर्वपरयोः स्थाने आकाररूपवृद्धौ रपरे च <f>प्रार्णम्</f>,<f>वत्सतरार्णम्</f>,<f>कम्बलार्णम्</f>,<f>वसनार्थणम्</f>, <f>ऋणार्णम्</f> इति भवतीत्यर्थः ॥",
    "14059": "",
    "13001": "",
    "61091": "<x>प्रार्च्छति इति ।<x> <f>प्र-ऋच्छति</f> इति स्थितेऽत्र ऋच्छतीत्यस्य क्रियावाचकत्वात् <<भूवादयो धातवः>> [[1.3.1]] इत्यनेन धातुसंज्ञायाम, प्र इत्यस्य क्रियायोगात् <<उपसर्गाः क्रियायोगे>> [[..]] इत्यनेन उपसर्गसंज्ञायाम् <<उपसर्गादृति धातौ>> [[..]] इत्यनेन पूर्वपरयोः स्थाने आरूपवृद्धौ रपरे च <f>प्रार्च्छति</f> इति सिद्ध्यति ॥",
    "61094": "<x>प्रेजत इति ।</x> <f>प्र-एजते</f> इति स्थिते अत्र <<वृद्धिरादैच्>> [[..]] इत्यनेन वृद्धौ प्राप्तायां तां प्रबाध्य <<एङि पररूपम्>> [[..]] इत्यनेन पूर्वपरयोः स्थाने पररूपैकादेशे ए इत्याजारे कृते <f>प्रेजते</f> इति रूपम् । एवम् <f>उप-ओषति</f> इत्यत्रापि पूर्वपरयोः स्थाने पररूपे सति <f>उपोषति</f> इति सिद्धम्भवति ॥",
    "11064": "<x>शकन्धुरिति ।</x> <f>शक-अन्धु</f> इति स्थिते अत्र <<अकः सवर्णे दीर्घः>> [[..]] इत्यनेन दीर्घे प्राप्ते तं बाधित्वा <!शकन्ध्वादिषु पररूपं वाच्यम्!> इत्यनेन पररूपे प्राप्ते तच्च पररूपं टेः (टिसंज्ञकस्य) भवति । टिसंज्ञा च <<अचोऽन्त्यादि टि>> इत्यनेन ककारोत्तवर्ति-अकारस्य भवति । एवञ्च <f>शक-अन्धुः</f> इत्यत्र पूर्वपरयोः स्थाने पररूपे सति <f>शकन्धुः</f> इति भवतीति भावः । एवमेव <f>कर्क-अन्धुः</f> इत्यत्र <<अचोऽन्त्यादि टि>> इत्यनेन टिसंज्ञायाम् <!शकन्ध्वादिषु पररूपं वाच्यम्!> इत्यनेन पररूपे <f>कर्कन्धुः</f> इति भवति । <f>मनस्-ईषा</f> इति स्थितेऽत्र <<अचोऽन्त्यादि टि>> [[..]] इत्यनेन सूत्रेण अस्-इत्यस्य टिसंज्ञायाम् पररूपे चे <f>मनीषा</f> इति सिद्ध्यति । <f>मार्त-अण्डः</f> इति स्थिते प्रकृतवार्त्तिकेन पररूपे <f>मार्तण्डः</f> इति जायते ॥",
    "61095": "<x>शिवायों नम इति ।</x> <f>शिवाय-ओं नमः</f> अत्र <<ओमाङोश्च>> [[..]] इत्यनेन अवर्णात् ओमि परे पूर्वपरयोः स्थाने पररूपे <f>शिवायों नमः</f> इति भवति ॥",
    "61085": "<x>शिवेहि इति ।</x> <f>शिव-आ-इहि</f> इति स्थिते अत्र <!धातूपसर्गयोः कार्यमन्तरङ्गम्!> इति परिभाषया पूर्वम् <f>आ-इहि</f> इत्यत्र <<आद्गुणः>> [[..]] इत्यनेन गुणे <f>एहि</f> इति जाते तत्र <<अन्तादिवच्च>> [[..]] इत्यनेन सूत्रेण अन्तवद्भावमादाय <<ओमाङोश्च>> [[..]] इत्यनेन पररूपे कृते सति <f>शिवेहि</f> इति रूपसिद्धिर्बोध्या ॥ ",
    "61101": "<x>दैत्यारिरिति ।</x> दैत्यानामसुराणाम् अरिः शत्रुरिति विग्रहः । सिद्धिप्रकारस्तु — <f>दैत्य-अरिः</f> इति स्थिते अत्र <<अकः सवर्णे दीर्घः>> [[..]] इत्यनेन सूत्रेणे सवर्णेऽचि (अकारे) परे पूर्वपरयोः स्थाने सवर्णदीर्घादेशे कृते सति <f>दैत्यारिः</f> इति भवति । <f>श्री-ईशः</f> अत्रापि <<अकः सवर्णे दीर्घः>> [[..]] इत्यनेन पूर्वपरयोः ई-ई इति स्थाने सवर्णदीर्घादेशे <f>श्रीशः</f> इति भवति । एवमेव <f>विष्णु-उदयः</f> इति स्थिते प्रकृतसूत्रेण सवर्णदीर्घादेशे <f>विष्णूदयः</f> इति रूपम् ॥",
    "61109": "<x>हरेऽवेति । </x> <f>हरे-अव</f> इति स्थिते, अत्र <<एङः पदान्तादति>> [[..]] — को वात्र पदान्ते एङ् ? रेफान्तःपात्येकारः पदान्ते एङ्, ततः परः को वा अकराः ? अवेत्यस्याकारः, अत्र पूर्वपरयोः स्थाने पूर्वरूपादेशः प्राप्तः । को वा पूर्वः ? एकारः, तस्मिन् जाते सति <f>हरेऽव</f> इति रूपम्भवति । एवमेव, <f>विष्णो-अव</f> इति स्थिते अत्र <<एङः पदान्तादति>> [[..]] इत्यनेन सूत्रेण पूर्वपरयोः स्थाने पूर्वरूपैकादेशे सति <f>विष्णोऽव</f> इति रूपम् ॥",
    "61122": "<x>गो अग्रमिति । </x><f>गो-अग्रम्</f> इति स्थिते अत्र <<सर्वत्र विभाषा गोः>> [[...]] इत्यनेन पदान्ते विद्यमानस्य एङन्तस्य गोशब्दस्य अति परे विकल्पेन प्रकृतिभावे सति <f>गोअग्रम्</f> इति रूपम् । विभाषाग्रहणात्पक्षे <<एङः पदान्तादति>> [[..]] इत्यनेन पूर्वरूपैकादेशे कृते <f>गोऽग्रम्</f> इति रूपम् । <x>चित्रग्वग्रमिति ।</x> <f>चित्रगु-अग्रम्</f> इति दशायां तत्र एङन्तत्वाभावात् न पूर्वरूपम् । नापि प्रकृतिभावः । किन्तु <<इको यणचि>> इत्यनेन यणि रूपम् । <x>पदान्ते किमिति । </x> गोशब्दात् ङसि प्रत्यये कृते ङकारेकारयोर्लोपे <f>गो-अस्</f> इति दशायां पदान्तत्वाभावात् न प्रकृतिभाव इति भावः । सूत्रे पदान्तत्वानाश्रयणे तु प्रकृते प्रकृतिभाव आपद्येतेति भावः । प्रकृते <f>गो-अस्</f> इत्यत्र <<ङसिङसोश्च>> [[..]] इत्यनेन पूर्वरूपादेशे सति <f>गोः</f> इति रूपम् ॥",
    "11055": "",
    "11053": "",
    "61123": "<x> गवाग्रमिति ।</x><f>गो-अग्रम्</f>इति दशायाम् <<अवङ् स्फोटायनस्य>> [[..]] इत्यनेन पदान्ते विद्यमानस्य एङन्तस्य <f>गो</f> इत्यस्य अवङादेशः प्राप्तः <f>अग्रम्</f> एतत् घटकाकारे परे । सः अवङादेशः कुत्र स्यात् ? अवङि अनेकाल्त्वात् <<अनेकाल्शित्सर्वस्य>> [[..]] इत्यनेन सर्वादेशे प्राप्ते <<ङिच्च>> [[..]] इत्यनेन ङिदादेशस्यानेकाल्त्वेऽपि अन्त्यादेश इति गोशब्दस्य गकारोत्तवर्ति-ओकारस्य अनुबन्धलोपपूर्वके अवङादेशे <f>गव-अग्रम्</f> इति जाते <<अकः सवर्णे दीर्घः>> [[..]] इत्यनेन दीर्घे <f>गवाग्रम्</f> इत्यपि रूपम्भवति । अत्रायं विचारः — <<सर्वत्र विभाषा गोः>> [[..]] इत्यनेन प्रकृतिभावो विकल्पेन भवति । तदभावे अवङादेशो विकल्पेन । तदभावे च पूर्वरूपमिति <f>गो अग्रम्</f>, <f>गोऽग्रम्</f>, <f>गवाग्रम्</f> इति रूपत्रयम् ॥",
    "61124": "<x>गवेन्द्र इति । </x><f>गो-इन्द्रः</f> इति स्थितेऽत्र <<इन्द्रे च>> [[..]] इत्यनेन गोशब्दस्य गकारोत्तवर्त्योकारस्य अवङादेशे सवर्णदीर्घे च सति रूपम् ॥",
    "82084": "",
    "61125": "<x>आगच्छ कृष्णेति । </x> <f>आगच्छ कृष्ण 3 अत्र गौश्चरति</f> इति वाक्ये <f>कृष्ण-अत्र</f> इत्यत्र <<दूराद्धुते च>> [[..]] इत्यनेन सूत्रेण टिसंज्ञकस्य णकारोत्तवर्त्यकारस्य प्लुतत्वं विधाय <<प्लुतप्रगृह्या अचि नित्यम्>> [[..]] इत्यनेन प्रकृतिभावे <f>आगच्छ कृष्ण 3 अत्र गौश्चरति</f> इति सिद्ध्यति ॥",
    "11011": "<x>हरि एतावति । </x> <f>हरी-एतौ</f> इत्यत्र <<ईदूदेद् द्विवचनं प्रगृह्यम्>> [[..]] इत्यनेन सूत्रेण प्रगृह्यसंज्ञायाम् <<प्लुतप्रगृह्या अचि नित्यम्>> [[..]] इत्यनेन प्रकृतिभावे <f>हरी एतौ</f> इति निष्पन्नम् । एवमेव <f>विष्णू-इमौ</f>, <f>गङ्गे-अमू</f> इत्यत्र क्रमेण ऊकारान्तैकारान्तद्विवचनत्वात् <<ईदूदेद् द्विवचनम्>> [[..]] इत्यनेन प्रगृह्यसंज्ञायां प्रकृतिभावे च <f>विष्णू इमौ</f>, <f>गङ्गे अमू</f> इति भवति । ",
    "11012": "<x>अदसो मादिति ।</x> अदसः इत्यवयवषष्ठी, तेन अदश्शब्दावयवमकारात्परस्येकारस्य सत्वात्प्रगृह्यसंज्ञायाम् <<प्लुतप्रगृह्या अचि नित्यम्>> [[..]] इत्यनेन प्रकृतिभावे <f>अमी ईशाः</f> इति रूपम् । एवमेव <f>रामकृष्णावमू-आसातेे</f> इत्यत्रापि प्रगृह्यसंज्ञां कृत्वा प्रकृतिभावो विधेयः । <x>मात् किमिति ।</x> असति माद्ग्रहणे एकारोऽप्यनुवर्तेत । तेन च <f>अमुकेऽत्र</f> अत्र प्रगृह्यसंह्ञापूर्वकप्रकृतिभाव आपद्येत इति भावः ॥ ",
    "14057": "<x>अद्रव्यार्थाश्चेति । </x> लिङ्गसङ्ख्याकारकान्वितं द्रव्यम्, तद्भिन्नमद्रव्यमित्यर्थः ॥",
    "14058": "",
    "11014": "<x>इ इन्द्र इति ।</x> <f>इ-इन्द्र</f> इत्यत्र इकारस्य <<चादयोऽसत्त्वे>> [[..]] इत्यनेन निपातसंज्ञायाम् <<निपात एकाजनाङ्>> [[..]] इत्यनेन प्रगृह्यसंज्ञायाम् <<प्लुतप्रगृह्या अचि नित्यम्>> [[..]] इत्यनेन प्रकृतिभावे  <f>इ इन्द्र</f> इति भवति । स एव प्रकारो <f>उ उमेशः</f> इत्यत्र विज्ञेयः । <x>आ एवमिति ।</x> ईषदर्थे क्रियायोगे मर्यादाभिविधौ च यः । एतमातं ङितं विद्याद्वाक्यस्मरणयोरङित् ॥ इति । प्रकृते <f> आ एवं नु मन्यसे</f> इत्यस्य वाक्यार्थत्वात्, <f>आ एवं किल तत्</f> इत्यस्य स्मरणार्थकत्वाच्च अङित्त्वेन <<निपात एकाजनाङ्>> [[..]] इत्यनेन आ इत्यस्य प्रगृह्यत्वे <<प्लुतप्रगृह्या अचि नित्यम्>> [[..]] इत्यनेन प्रकृतिभावे सति रूपम् । <x>अन्यत्रेति । </x> वाक्यस्मरणार्थकभिन्ने इत्यर्थः । तेन ईषदर्थक-आ-इत्यस्य ङित्त्वात् प्रगृह्यसंज्ञाभावे प्रकृतिभावाभावेन <<आद्गुणः>> [[..]] इत्यनेन गुणे <f>आ-ईषद् उष्णम्, ओष्णम्</f> इति जायते ॥",
    "11015": "<x> अहो ईशाः ।</x> अत्र <<ओत्>> [[..]] इति  सूत्रेण प्रगृह्यसंज्ञायां <<प्लुतप्रगृह्या अचि नित्यम्>> [[..]] इत्यनेन प्रकृतिभावे च सति <f>अहो ईशाः</f> इति भवति ॥",
    "11016": "<x> विष्णो इतीति ।</x> <f>विष्णो-इति</f> इति स्थितावत्र <<सम्बुद्धौ शाकल्यस्येतावनार्षे>> [[..]] इत्यनेन सम्बुद्धिनिमित्तकस्य ओकारस्य अवैदिके इतौ परे प्रगृह्यसंज्ञायां <<प्लुतप्रगृह्या अचि नित्यम्>> [[..]] इत्यनेन प्रकृतिभावे च सति <f>विष्णो इति</f> इति रूपं सिद्ध्यति । स च प्रकृतिभावो विकल्पेन भवति । तदभावे <<एचोऽयवायावः>> [[..]] इत्यनेन अवादेशे <<लोपः शाकल्यस्य>> [[..]] इत्यनेन विकल्पेन लोपे <f>विष्ण इति</f> इति रूपम् । वलोपाभावे च <f>विष्णविति</f> इति रूपम् ॥",
    "83033": "<x>किम्वुक्तमिति ।</x> <f>किम् उ उक्तम्</f> इत्यवस्थायाम् <<मयः उञो वो वा>> [[..]] इति सूत्रेण मयः परस्य उञः ('उ' इत्यस्य) 'व्' आदेशो भवति; अचि ('उक्तम्') घटकोकारे परे, तेन <f>किम् व् उक्तम्</f> इति जाते 'अज्झिनं परेण संयोज्यम्', <f>किम्वुक्तम्</f> इति निष्पन्नम् । व् आदेशो विकल्पेन भवति, तदभावे च <<निपात एकाजनाङ्>> [[..]] इत्यनेन प्रगृह्यसंज्ञायां प्रकृतिभावे च <f>किमु उक्तम्</f> इति जायते ॥",
    "61127": "<x>चक्रि अत्रेति ।</x> <f>चक्रि-अत्र</f> इत्यत्र  <<इकोऽसवर्णे शाकल्यस्य ह्रस्वश्च>> [[..]] इत्यनेन विकल्पेन ह्रस्वे कृते <f>चक्रि अत्र</f> इति भवति । तदभावे च <<इको यणचि>> [[..]] इत्यनेन यणि <f>चक्र्यत्र</f> इति जायते ॥ <x>पदान्ता इति किमिति । </x> पदान्ता इति यदि आचार्या न अपठिष्यन् तदा <f>गौरी-औ</f> इत्यत्रापि <<इकोऽसवर्णे शाकल्यस्य ह्रस्वश्च>> [[..]] इत्यनेन ह्रस्वसमुच्चितप्रकृतिभावोऽभविष्यत्, तन्निवारणाय <f>पदान्ता</f> इत्युक्तम् । अत्र पदान्ताभावात् न ह्रस्वत्वं, किन्तु <<इको यणचि>> [[..]] इत्यनेन यणि <<अचो रहाभ्यां द्वे>> [[..]] इत्यनेन विकल्पेन य-द्वित्वे <f>गौर्यौ</f> इति । पक्षे द्वित्वाभावे <f>गौर्यौ</f> इति ।",
    "84046": "<x> वाप्यश्व इति । </x> वाप्यामश्वः वाप्यश्वः, <f>वापी-अश्व</f> इति वार्तिकेन निषिध्यते । अतोऽत्र न प्रकृतिभावः, किन्तु <<इको यणचि>> [[..]] इत्यनेन यणि <f>वाप्यश्वः</f> इति रूपम् ॥",
    "61128": "<x>ब्रह्मा ऋषि इति । </x> <f>ब्रह्मा ऋषिः</f> इति स्थितौ <<ऋत्यकः>> [[..]] इत्यनेन पदान्तस्य अक्-प्रत्याहारान्तर्गतमकारोत्तवर्तिनः आकारस्य ह्रस्वत्वे कृते <f>ब्रह्म ऋषिः</f> इति जायते । पक्षे <<आद्गुणः>> [[..]] इति पूर्वपरयोः स्थाने गुणे रपरे च कृते <f>ब्रह्मर्षिः</f> इति रूपंम्भवति । <x>पदान्ता किमिति ।</x> अत्र पदान्ताः इत्यस्याग्रहणे तु <f>आ ऋच्छत्</f> इत्यत्र ह्रस्वत्वमापद्येत । तन्मा भूदेतदर्थं <f>पदान्ताः</f> इति । तेनात्र <<आटश्च>> [[..]] इत्यनेन वृद्धौ सत्याम् <f>आर्च्छत्</f> इति सिद्ध्यतीति दिक् ॥ इत्यच्सन्धिः ॥ ",
    "84040": "<x>सकारतवर्गयोरिति ।</x> अत्र स्थान्यादेशयोर्यथासङ्ख्यम्, निमित्तकार्यिणोस्तु न । <<शात्>> [[..]] इति ज्ञापकात् । <x> रामश्शेत इति । </x> <f>रामश्शेते</f> इति स्थितौ <<स्तोः श्चुना श्चुः>> [[..]] इत्यनेन सूत्रेण सकारस्य शकारेण सहात्र योगे सति सकारस्य शकारादेशे <f>रामश्शेते</f> इति रूपम्भवति । एवम् <f>रामस्-चिनोति</f> इत्यत्र चयोगे सकारस्य शकारादेशे <f>रामश्चिनोति</f> इति जायते । <f>सत्-चित्</f> इत्यवस्थायां प्रकृतसूत्रेण <f>त्-</f>इत्यस्य स्थाने <f>च्</f>- इत्यादेशे <f>सच्चित्</f> इति रूपम् । <f>शार्ङ्गिन् जय</f> इत्यत्र <<स्तोः श्चुना श्चुः>> [[..]] इत्यनेन <f>न्</f>-इत्यस्य स्थाने <f>ण्</f>-इत्यादेशे <f>शार्ङ्गिजय</f> इति रूपम् ॥",
    "84044": "<x>विश्न इति ।</x> <f>विश्-न</f>, <f>प्रश्-न</f> इत्यत्र पूर्वसूत्रेण नकारस्य श्चुत्वे प्राप्ते <<शात्>> [[..]] इत्यनेन शात्परस्य तवर्गस्य — न-इत्यस्य — श्चुत्वं निषिध्यते । तेनात्र <f>न्-</f> इत्यस्य न <f>ञ्-</f> इत्यादेश इति भावः ॥",
    "84041": "<x>ष्टुना ष्टुरिति ।</x> अत्र 'स्तोः' इत्यनुवर्तते । पूर्ववदत्रापि कार्यिनिमित्तयोर्यथासङ्ख्यं न भवति । <<तोः षिः>> [[..]] इति ज्ञापकात् । <f>रामस्-षष्ठः</f> अत्र <<ष्टुना ष्टुः>> [[..]] इत्यनेन सकारस्य षकारयोगेन सकारस्य षकारादेशे <f>रामष्षष्ठः</f> इति रूपम् । एवं <f>रामस् टीकते</f> इत्यत्र टकारेण योगे सकारस्य षकारादेशे <f>रामष्टीकते</f> इति रूपम् । <f>पेष्-ता</f> इत्यत्र <<ष्टुना ष्टुः>> [[...]] इत्यनेन तकारस्य ष्टुत्वे <f>पेष्टा</f> इति जायते । <f>तत्-टीका</f> इति दशायां प्रकृतसूत्रेण <f>त्</f> इत्यस्य <f>ट्</f> इत्यादेशे <f>तट्टीका</f> इति रूपम् । <f>चक्रिन्-ढौकसे</f> इत्यत्र <<ष्टुना ष्टुः>> [[..]] इत्यनेन <f>न्</f> इत्यस्य <f>ण्</f> इत्यादेशे <f>चक्रिण्ढौकसे</f> इति रूपम्भवति ॥",
    "84042": "<x>नपदान्तादिति ।</x> <f>षट्-सन्तः</f>, <f>षट्-ते</f> इत्यत्र टवर्गस्य पदान्ते वर्तमानान्न ष्टुत्वम् । पदान्तादित्यस्यास्वीकारे <f>ईट्-ते</f> इत्यत्रापि निषेध आपद्येत । अतः सूत्रे तन्निवेशः आवश्यकः । <x>टोः किमिति ।</x> ननु <f>सर्पिष्-तमम्</f> इत्यत्र <<स्वादिष्वसर्वनामस्थाने>> [[..]] इत्यनेन पदसंज्ञायामत्र <<झलां जशोऽन्ते>> [[..]] इत्यनेन जश्त्वं स्यादिति चेन्न, <<ह्रस्वात्तादौ तद्धिते>> [[..]] इत्यनेन कृतस्य षत्वस्य जश्त्वदृष्ट्यासऽसिद्धत्वात् । टोर्ग्रहणाभावे षकारोऽप्यनुवर्तेत । तेन प्रकृतेऽपि निषेधः स्यात्तन्मा भूदिति टोर्ग्रहणम् । <x>षण्णामिति ।</x> <f>षष्-नाम</f> इत्यवस्थायां <<झलां जशोऽन्ते>> [[..]] इत्यनेन जश्त्वे <f>षड्-नाम</f> इति स्थितौ <!अनाम्नवतिनगरीणामिति वाच्यम्!> इत्यनेन पर्युदासात् (निषेधस्य निषेधात्) ष्टुत्वे <f>षड्-नाम</f> इति जाते <!प्रत्यये भाषायां नित्यम्<!> इति वार्त्तिकेन <f>ड्</f>-इत्यस्य नित्यानुनासिके सति, <f>षण्णाम्</f> इति रूपम्बोध्यम् । <x>षण्णवतिरिति ।</x> षडधिका नवतिरिति विग्रहः । <f>षड्-नवतिः</f> इत्यत्र <<न पदान्तात्...>> [[...]] इति निषेधे प्राप्ते <!अनाम्नवतिनगरीणामिति वाच्यम्!> इत्यनेन पर्युदासात् ष्टुत्वे जाते <<यरोऽनुनासिकेऽनुनासिको वा>> [[..]] इत्यनेन पूर्वस्य <f>ड्</f>-इत्यस्यानुनासिके <f>षण्णवतिः</f> इति रूपम् । एवमेव <f>षण्णगर्यः</f> इत्यत्रापि बोध्यम् ॥",
    "84043": "<x>तोः षीति । </x> तवर्गस्य षकारे परे न ष्टुत्वम् । तेन <f>सन्-षष्ठः</f> इत्यत्र तवर्गान्तःपातिनो नकारस्य षकारे परे न ष्टुत्वम् ॥",
    "82039": "<x>वागीश इति ।</x> <f>वाक्-ईशः</f> अत्र <<झलां जशोऽन्ते>> [[..]] इत्यनेन <f>क्</f>-इत्यस्य स्थाने <<स्थानेऽन्तरतमः>> [[..]] इत्यनेन सूत्रेण कण्ठस्थानीयो गकारादेशो जायते; यतेन <f>वागीशः</f> इति रूपम्भवति ॥ ",
    "84045": "<x>यरोनुनासिक इति ।</x> <<न पदान्ताट्टोरनाम्>> [[..]] इत्यतः पदान्तादित्यनुवर्तते । तच्च षष्ठ्यन्ततया विपरिणम्यते तदाह — <x>यरः पदान्तस्येति । </x> <f>एतद्-मुरारिः</f> इति स्थितौ <<यरोनुनासिकेऽनुनासिको वा>> [[..]] इति सूत्रेण समेष्वनुनासिकेषु प्राप्तेषु सत्सु <<स्थानेऽन्तरतमः>> [[..]] इत्यनेन दस्य दन्त्यत्वात् दन्त्येषु चानुनासिकान्तःपातिनः नस्यैव विद्यमानत्त्वान्नकारे विकल्पेन जाते <f>एतन्मुरारिः</f> इति सिद्धम् । पक्षे — <x>एतद्मुरारिः</x> इति । एष चासौ मुरारिः इति कर्मधारयसमासोऽत्र बोध्यः ।  <x>प्रत्यये भाषायामिति । </x> प्रत्यये अनुनासिकात्मके परे लोके नित्यमनुनासिकः स्यादित्यर्थः । <x>तन्मात्रमिति </x> । तत्प्रमाणमस्येति तन्मात्रम्; <<प्रमाणे द्वयसज्दघ्नञ्मात्रचः>> [[..]] इत्यनेन मात्रच्प्रत्ययः । <f>तद्-मात्रम्</f> इत्यवस्थायाम् <!प्रत्यये भाषायां नित्यम्!> इत्यनेन स्थानत आन्तर्यमाश्रित्य दकारस्य स्थाने नकारे जाते <x>तन्मात्रम्</x> इति निष्पन्नम् । <x>चिन्मयमिति । </x> चिदेव <f>चिन्मात्रम्</f>, अत्र <<नित्यं वृद्धशरादिभ्यः>> [[..]] इत्यत्र नित्यमिति योगविभागात्ताद्रूप्ये मयट् । प्रक्रिया तु पूर्ववद्बोध्या ॥",
    "84060": "<x>तोर्लीति । </x> <<अनुस्वारस्य ययि परसवर्णः>> [[..]] इत्यतः परसवर्ण इत्यनुवर्तते तदाह — <x> परसवर्ण इति ।</x> <f>तद्-लयः</f> इत्यत्र <<तोर्लि>> [[..]] इत्यनेन तवर्गान्तःपातिनो दस्य स्थाने परसवर्णः (परनिमित्तभूतलकारसवर्णः) ल एव जातः । तेन <f>तल्लयः</f> इति सिद्धम् । तस्य लयः तल्लय इति विग्रहोऽत्र बोध्यः । <x>विद्वाल्ँलिखतीति ।</x> <f>विद्वान्-लिखति</f> इति स्थिते नकारस्य स्थानिनोऽनुनासिकस्य परसवर्णो लकारो भवन् आन्तर्यादनुनासिक एव लकारो जातस्तेन <f>विद्वाल्ँलिखति</f> इति सिद्धम् ॥",
    "84061": "<x>उदः स्थास्तस्म्भोरिति ।</x> एकदेशे स्वरितत्वप्रतिज्ञानात् <<अनुस्वारस्य ययि परसवर्णः>> [[..]] इत्यत्रस्थं समासनिर्दिष्टमपि सवर्णग्रहणमिह निकृष्य सम्बध्यते । उद उति पञ्चमी । अतः <<तस्मादित्युत्तरस्य>> [[..]] इति परिभाषया उदः परयोः इति लभ्यते । तदाह — <x>उदः परयोरिति ।</x> <f>उद्-स्थानम्</f>, <f>उद्-स्तम्भनम्</f> इति स्थिते । अत्र उदः परयोः स्था इत्यस्य स्तम्भ इत्यस्य च पूर्वसवर्णः - दकारसवर्णः प्राप्तः । तत्र <<आदेः परस्य>> [[..]] इति परिभाषया स्थास्तम्भोराद्यवयवस्य सकारस्यैव भवति । तत्र पूर्वदकारसवर्णाश्च — तथदधनाः पञ्चैव । दन्तस्थानसाम्यात्, स्पृष्टप्रयत्नसाम्याच्च । न तु ऌकारः सकारश्च । तयोः स्थानसान्येऽपि विवृतप्रयत्नत्वात् । नापि लकारः ईषत्स्पृष्टत्वात् । एतदतिरिक्ताश्च सर्वे वर्णाः भिन्नस्थानिकत्वान्न दकारसवर्णाः । एवञ्च पूर्वनिमित्रभूतदकारसवर्णाः तथदधनाः पञ्चापि सकारस्य प्राप्ताः । तत्र सकारस्य विवारश्वासाघोषमहाप्राणवतः सादृश्यात् तत्स्थाने तादृक् विवारश्वासाघोषमहाप्राणवान् थ् एव लभ्यते । तेन सस्य थकारादेशे <f>उद् थ् थानम्</f>, <f>उद् थ् तम्भनम्</f> इति जाते <<झरो झरि सवर्णे>> [[..]] इत्यनेन दकारोत्तवर्तिनः थकारस्य विकल्पेन लोेपे <<खरि च>> इत्यनेन दकारस्य चर्त्वे <f>उत्थानम्</f>, <f>उत्तम्भनम्</f> इति भवतः । पक्षे <f>उत्थ्थानम्</f>, <f>उत्थ्तम्भनम्</f> इत्येव, न तु थकारस्य चर्त्वम् । चर्त्वं प्रति थकारस्यासिद्धत्वात् ॥",
    "11067": "",
    "11054": "",
    "84065": "",
    "84055": "",
    "84062": "<x> झयो ह इति</x> झयः इति पञ्चमी । परस्येत्यध्याहार्यम् । ह इति षष्ठौ । <<उदः स्थास्तम्भोः पूर्वस्य>> [[..]] इत्यतः पूर्वस्येति, <<अनुस्वारस्य ययि परसवर्णः>> [[..]] इत्यतः सवर्ण इति चानुवर्तते, तदेवाह — <x>झय परस्येत्यादिना । </x> <x>वाग्घरिरिति । </x> <f>वाक्-हरिः</f> इति स्थिते, अत्र <<झलां जशोऽन्ते>> [[..]] इत्यनेन जश्त्वे गकारे कृते झय्-प्रत्याहारान्तःपातिनो गकारात् परस्य हकारस्य पूर्वसवर्णः — गकारसवर्णाः क्, ख्, ग्, घ्, ङ् इति प्राप्ताः । तत्र हकारेण संवारनादघोषमहाप्राणवता तुल्यः संवारनादघोषमहाप्राणवान् घकारः विकल्पेन हकारस्य स्थाने जातः । तेन <f>वाग्घरिः</f> इति रूपं जायते । पक्षे <f>वाग्हरिः</f> इति भवति ।",
    "84063": "<x>शश्छोटीति ।</x> <<झयो होऽन्यतरस्याम्>> [[..]] इत्यतः झयः इति पञ्चम्यन्तमनुवर्तते । शः इति षष्ठ्येकवचनम् । तदाह <x>झयः परस्येत्यादीना ।</x> <f>तद्-शिवः</f> इति स्थितेऽत्र दकारस्य <<स्तोः श्चुना श्चुः>> [[..]] इत्यनेन सूत्रेण श्चुत्वे - जकारे कृते, तस्य जकारस्य <<खरि च>> [[..]] इत्यनेन चकारे कृते <f>तच्-शिवः</f> इति जाते, तदनन्तरम् <<शश्छोटि>> [[..]] इत्यनेन झयन्तःपातिनश्चकारात्परस्य शस्य अट्प्रत्याहारान्तःपातिनि शकारोत्तरवर्तिनीकारे परे छत्वे च विहिते <f>तच्छिवः</f> इति निष्पन्नम् । छत्वाभावे <f>तच् शिवः</f> इति भवति । <x>छत्वममीति ।</x> <<शश्छोऽटि>> [[..]] इति सूत्रे अटीति विहाय अमीति वक्तव्यमित्यर्थः । <<शश्छोऽमि>> इति सूत्रं पठनीयमिति यावत् । <x> तच्छ्लोकेनेति ।</x> <f>तद्-श्लोकेन</f> इत्यत्र <<स्तोः श्चुना श्चुः>> [[...]] इत्यनेन दकारस्य जकारे कृते <<खरि च>> [[..]] इत्यनेन चकारे <f>तच्-श्लोकेन</f> इत्यवस्थायां <!छत्वममीति वाच्यम्!> इति वार्त्तिकेन शस्य छत्वे च कृते <f>तच्छ्लोकेन</f> इति सिद्ध्यति । पक्षे <f>तच्श्लोकेन</f> इति ।",
    "83023": "<x>मोऽनुस्वार इति । </x> <<पदस्य>> [[..]] इत्यधिकारात् पदस्य इत्यनुवर्तते । म इति षष्ठ्यन्तम् । पदस्य विशेषणं तदन्तविधिः । <<हलि सर्वेषाम्>> [[..]] इत्यतः हलीत्यनुवर्तते । तदेतदाह — <x>मान्तस्येत्यादिना ।</x> <f>हरिं वन्दे</f> इत्यत्र मान्तं पदं <f>हरिम्</f> इति, तस्यानुस्वारो <<मोऽनुस्वारः>> [[..]] इत्येनन प्राप्तः, <<अलोऽन्त्यस्य>> [[..]] इति परिभाषया अन्त्यस्य म् इत्यस्य स्थाने जातः । तेन <f>हरिं वन्दे</f> इति जायते । ",
    "83024": "<x>नश्चापदान्तस्येति</x> । चकारान्मस्येत्यनुकृष्यते अनुस्वार इति च । <x>यशांसीति । </x> <f>यशान्-सि</f> इत्यत्र <<नश्चापदान्तस्य झलि>> [[..]] इत्यनेन पदान्तरहितस्य नकारस्य झल्प्रत्याहारान्तःपातिनि सकारे परे नस्यानुस्वारे कृते <f>यशांसि</f> इति । <f>आक्रम् स्यते </f> इत्यवस्थायां मकारस्य अपदान्तत्वात् <<नश्चापदान्तस्य झलि>> [[..]] इत्यनेनैव खरि परे सत्यनुस्वारे विहिते <f>आक्रंस्यते</f> इति जायते ॥",
    "84058": "<x>स्पष्टमिति ।</x> अनुवर्त्यपदान्तराभावादिति भावः ।  अनुस्वारस्य परसवर्णः भवति ययि परे इत्यर्थः ॥ <x> शान्त इति ।</x> <f>शाम्-त</f> इति स्थिते अत्र <<नश्चापदान्तस्य झलि>> [[..]] इत्यनेन म् इत्यस्यानुस्वारे कृते <f>शां-तः</f> इति जाते <<अनुस्वारस्य ययि परसवर्णः>> [[..]] इत्यनेन परसवर्णे नकारे विहिते <f>शान्तः</f> इति सिद्धम् । एवमेव <f>अङ्कितः</f>, <f>अञ्चितः</f>, <f>कुण्ठितः</f>, <f>गुम्फितः</f> इत्यत्रापि बोध्यम् ॥",
    "84059": "<x>वा पदान्तस्येति । </x> <<अनुस्वारस्य ययि परसवर्णः>> [[..]] इति सम्पूर्णं सूत्रमनुवर्तते । <f>त्वम्-करोषि</f> इति स्थिते <<मोऽनुस्वारः>> [[..]] इत्यनेन पदान्तस्य मस्यानुस्वारे विहिते सति तस्य स्थाने <<वा पदान्तस्य>> [[..]] इत्यनेन विकल्पेन परस्य ककारस्य सवर्णे क् ख् ग् घ् ङ् इति सर्वस्मिन् प्राप्ते <<स्थानेऽन्तरतमः>> [[..]] इत्यनेन अनुस्वारस्य नासिकास्थानत्वात् तत्स्थानतुल्यो ङकारो जातः । तेन <f>त्वङ्करोषि</f> इति भवति । पक्षे अनस्वारात्मकम् <f>त्वं करोषि</f> इति रूपम् ॥",
    "83025": "<x> मो राजीति ।</x> म इति प्रथमान्तम् । <<मोऽनुस्वारः>> [[..]] इत्यतो म इति स्थानषष्ठ्यन्तमनुवर्तते । समः इत्यवयवषष्ठी । प्रत्ययग्रहणपरिभाषया क्विग्रहणेन क्विप्रत्ययान्तलाभः । तदाह — <x>क्विब्ते इत्यादिना । </x> <f>सम्-राड्</f> इति स्थितेऽत्र <<मोऽनुस्वारः>> [[..]] इत्यनेन मकारस्य स्थाने अनुस्वारे प्राप्ते तं बाधित्वा <<मो राजि समः क्वौ>> [[..]] इत्यनेन मकारस्य स्थाने म एव विधीयते । तेन <f>सम्राट्</f> इति भवति । मकारस्य स्थाने मकारविधानमनुस्वारनिवृत्त्यर्थमिति भावः ॥",
    "83026": "<x>हे मपर इति । </x> <<मोऽनुस्वारः>> [[..]] इत्यतः म इति षष्ठ्यन्तमनुवर्तते । <<मो राजि समः क्वौ>> [[..]] इत्यतः म इति प्रथमान्तमनुवर्तते । मः परो यस्मादिति विग्रहस्तदाह — <f>मपरे इत्यादिना ।</f> <f>किम्-ह्वलयति</f> इत्यत्र <<मोऽनुस्वारः>> [..]] इत्यनेनानुस्वारे प्राप्ते तं प्रबाध्य <<हे मपरे वा>> [[..]] इत्यनेन मस्य मत्वे कृते <f>किम् ह्वलयति</f> इति भवति । पक्षे <<मोऽनुस्वारः>> [[..]] इत्यनेनानुस्वारे <f>किंह्वलयति</f> इति भवति । <x>यवलपरे इति । </x> यवलाः परे यस्मादिति विग्रहः । यवलपरके हकारे परे मस्य क्रमेण यवला एव वा स्युरित्यर्थः । <x>किय्ँ ह्य इति</x> <f>किम्-ह्यः</f> इत्यत्र <!यवलपरे यवला वा!> इत्यनेन वार्त्तिकेन यपरके हकारे परे <<मोऽनुस्वारः>> [[..]] इति प्राप्तमनुस्वारं बाधित्वा मकारस्यानुनासिके यकारे विकल्पेन विहिते <f>किय्ँ ह्यः</f> इति भवति । पक्षे अनुस्वारे <f>किंह्यः</f> इति । एवमेव - <f>किम् ह्वलयति</f>, <f>किम् ह्लादयति</f> इत्यत्र वपरके व्ँ इति, लपरके ल्ँ इति चानुनासिके कृते <f>किव्ँह्वलयति</f>, <f>किल्ँह्लादयति</f> च जायेते ॥",
    "83027": " <x>नपरे न इति ।</x> हे इति वेति म इति चानुवर्तते । नः परो यस्मादितोि विग्रहस्तदाह — <x>नपरे हकार इत्यादिना । </x> <x>किन्ह्नुते इति ।</x> <f>किम्-ह्नुते</f> इत्यत्र <<नपरे नः>> [[..]] इत्यनेन सूत्रेण नपरे हकारे परे मस्य नत्वे कृते <f>किन्ह्नुते</f> इति रूपम् । पक्षे मस्यानुस्वार <f>किंह्नुते</f> इति ॥",
    "11046": "",
    "83028": "<x>ङ्णोः कुगिति ।</x> <<हे मपरे वा>> [[..]] इत्यतः वेत्यनुवर्तते । कुक् च टुक् चेति समाहारद्वन्द्वः । ङकारणकारयोः कुक्टुकावागमौ वा स्तः शरि इत्यर्थः । उभयत्र ककार इत्संज्ञकः । उकार उच्चारणार्थः । <f>प्राङ्-षष्ठः</f> इति स्थिते, अत्र <<ङ्णोः कुक् टुक् शरि>> [[..]] इत्यनेन ङकारस्य कुगागमे <<आद्यन्तौ टकितौ>> [[..]] इत्यनेन ङकारस्यान्ते जाते <f>प्राङ् कुक् षष्ठः</f> इति निष्पन्ने सति <f>क्</f> इत्यस्य <<हलन्त्यम्>> [[..]] इत्यनेनेत्संज्ञायां <<तस्य लोपः>> [[..]] इत्यनेन लोपे चे <f>प्राङ्क् षष्ठः</f> इति जाते, तत्र विकल्पेन <!चयो द्वितीयाः शरि पौष्करसादेरिति वाच्यम्!> इति वार्त्तिकेन खत्वे विहिते <f>प्राङ्षष्ठः/फ> इत्यभवत् । द्वितीयाक्षराभावे क्-ष्-संयोगे <f>प्राङ्क्षष्ठः</f> इति भवति । कुगागमाभावे <f>प्राङ्षष्ठः</f> इति । एवम् <f>सुगण् षष्ठः</f> इति दशायां <<ङ्णोः कुक् टुक् शरि>> [[..]] इत्यनेन णकारस्य टुगागमे, <<आद्यन्तौ टकितौ>> [[..]] इत्यनेन अन्तावयवे जाते <f>सुगण्-टुक् षष्ठः</f> इति जाते, उकारे निवृत्ते ककारस्येत्संज्ञायां लोपे च <f>सुगण् ट् षष्ठः</f> इति । तत्र <!चयो द्वितीयाः शरि पौष्करसादेरिति वाच्यम्!> इत्यनेन द्वितीयाक्षरे ठकारे विकल्पेन जाते <f>सुगण्ठ्षष्ठः</f> इत्यभवत् । द्वितीयाक्षराभावे <f>सुगण्ट्षष्ठः</f> इति भवति । टुगागमाभावे <f>सुगण् षष्ठः</f> इति रूपम्बोध्यम् ॥",
    "83029": "<x>डः सीति । </x> डः इति पञ्चमी । सि इति सप्तमी । अत्र <<तस्मादित्युत्तरस्य>> [[..]] इति, <<तस्मिन्निति निर्दिष्टे पूर्वस्य>> [[..]] इति च परिभाषयोः प्राप्तयोः <!उभयनिर्देशे पञ्चमीनिर्देशो बलीयान्!> इति न्यायेन <<तस्मादित्युत्तरस्य>> इति परिभाषया सीति सप्तमी षष्ठी सम्पद्यते — <x>डात्परस्य सस्येति ।</x> <f>षड्-सन्तः</f> इत्यत्र <<डः सि धुट्>> [[..]] इत्यनेन डात् परस्य धुट्प्राप्तिः; सः क्व स्यादित्याशङ्कायामाह — <<आद्यन्तौ टकितौ>> [[..]] इति टित्वात्सस्यादौ धुटि जाते <f>षड् धुट् सन्तः</f> इति जातम् । अत्र टस्य <<हलन्त्यम्>> [[..]] इत्यनेनेत्संज्ञायां धकारोत्तरवर्तिन उकारस्य च <<उपदेशेऽजनुनासिक इत्>> [[..]] इत्यनेनेत्संज्ञायां <<तस्य लोपः>> [[..]] इत्यनेन लोपे च कृते <f>षड् ध् सन्तः</f> इति भूतम् । अत्र <<खरि च>> [..]] इत्यनेन धस्य तकारे, डकारस्य टकारे च कृते <f>षट्सन्तः</f> इति जातम् । धुडभावपक्षे <<खरि च>> [[..]] इति डस्य चर्त्वे टत्वे कृते <f>षट्सन्तः</f> इति जायते । अत्र <<ष्टुना ष्टुः>> [[..]] इत्यनेन ष्टुत्वं न शङ्क्यम्, <<न पदान्ताट्टोरनाम्>> [[..]] इति निषेधात् ॥",
    "83030": "<x> नश्चेति ।</x> सि धुट् इति, वेति चानुवर्तते । न इति पञ्चमी, <<तस्मादित्युत्तरस्य>> [[..]] इति परिभाषया सीति षष्ठी सम्पद्यते तदाह — <x>नान्तात्परस्येत्यादिना ।</x> <x>सन्त्स इति । <x> <f>सन् सः</f> इत्यवस्थायाम् <<नश्च>> [[..]] इति सूत्रेण धुटि विहिते क्व भवति इति शङ्कायाम् <<आद्यन्तौ टकितौ>> [[..]] इत्यनेन सस्याद्यावयवे <f>सन् धुट् स</f> इति जाते तत्र उकारस्य निवृत्तिः । टकारस्य <<हलन्त्यम्>> [[..]] इत्यनेनेत्संज्ञायाम् <<तस्य लोपः>> [[..]] इत्यनेन लोपे च <f>सन् ध् स</f> इति जाते तत्र <<खरि च>> [[..]] इत्यनेन धकारस्य चर्त्वेन तकारे कृते सति <f>सन्त्सः</f> इति जायते । धुडागमाभावे <f>सन्सः</f> इति भवति ॥",
    "83031": "<x>शि तुगिति । </x> पूर्वसूत्रात् न इति पञ्चम्यन्तमनुवृत्तमिह षष्ठ्यन्तमाश्रीयते; शब्दाधिकाराश्रयणात् । <<पदस्य>> [[..]] इत्यधिकृतम् अवयवषष्ठ्यन्तमाश्रीयते । <<हे मपरे वा>> [[..]] इत्यतो वेत्यनुवर्तते तदाह — <x>पदान्तस्य नस्येत्यादिना । </x> <f>सन्-शम्भुः</f> इत्यत्र कस्य सूत्रस्य प्राप्तिः ? <<शि तुक्>> [[..]] इत्यस्य, तेन पदान्तस्य तुकि कृते <<आद्यन्तौ टकितौ>> [[..]] इत्यनेन नस्यान्तावयवे कृते <f>सन् तुक् शम्भुः</f> इति जाते अत्र <<हलन्त्यम्>> [[..]] इत्यनेन कस्येत्संज्ञायाम् <<तस्य लोपः>> [[..]] इत्यनेन लोपे उकारनिवृत्तौ सत्याम् <f>सन् त् शम्भुः</f> इति जाते, <<शश्छोऽटि>> [[..]] इत्यनेन शम्भुरित्यस्य शस्य छत्वे कृते <f>सन् त् छम्भुः</f> इति जाते, <<स्तोः श्चुना श्चुः>> [[..]] इति तस्य चर्त्वे, पुनः <<स्तोः श्चुना श्चुः>> [[..]] इति नस्य ञत्वे च विहिते <f>सञ्च्छम्भुः</f> इति जायते । यत्र <<झरो झरि सवर्णे>> [[..]] इति वैकल्पिकचलोपः, तत्र <f>सञ्छम्भुः</f> इति । चलोपाभावे च <f>सञ्च्छम्भुः</f> इति । <<शश्छोऽटि>> [[..]] इति छत्वाभावे <<स्तोः श्चुना श्चुः>> [[..]] इति तस्य चत्वे पुनः <<स्तोः श्चुना श्चुः>> [[..]] इत्यनेन नस्य ञत्वे च विहिते <f>सञ्च्शम्भुः</f> इति, तुकश्चाभावे तस्य श्चुत्वे च कृते <f>सञ्शभ्भुः</f> इति रूपचतुष्टयमत्र बोध्यम् । तथाहि सङ्ग्रहः — 'ञछौ ञचछा ञचशा ञशाविति चतुष्टयम् । रूपाणामिह तुक्छत्वचलोपानां विकल्पनात् ॥' — इति ॥",
    "83032": "<x> ङमो ह्रस्वादिति । <x> ङम् इति प्रत्याहारः । ङमः इति पञ्चम्यन्तम् । तद्विशेषणत्वात्पदस्येत्यधिकृतं पञ्चम्यन्ततया विपरिणम्यते । ङम इति च ह्रस्वादिति विशेषणसम्बन्धमनुभूय पदविशेषणत्वं भवत् तदन्तपरम् । ङम इति पञ्चमीबलात् अचीति सप्तमी षष्ठ्यर्थे । तदाह — <x>ह्रस्वात्पर इत्यादिना </x> । <x>ङमुडागम इति । </x> टकार इत्, उकार उच्चारणार्थः । संज्ञायां कृतं टित्त्वमानर्थक्यात्तदङ्गन्यायात् संज्ञिभिः सम्बध्यते । ततश्च ङुट् णुट् नुट् इति त्रय आगमाः फलिताः इति भावः । <x>प्रत्यङ्ङात्मेति ।</x> <f>प्रत्यङ्-आत्मा</f> इत्यत्र <<ङमो ह्रस्वादचि ङमुण् नित्यम्>> [[..]] इत्यनेन ह्रस्वात्परस्य ङम्प्रत्याहारान्तःपातिनो ङकारात्परस्याच्प्रत्याहारान्तवर्तिन आकारस्य टित्त्वादादौ ङमुटि जाते <f>प्रत्यङ् ङुट् आत्मा</f> इति जातम्, उकारस्योच्चारणार्थत्त्वान्निवृत्तौ टकारस्येत्संज्ञायां लोपे च <f>प्रत्यङ् ङ् आत्मा</f> इति तत्र सर्वस्मिन् संयुक्ते <f>प्रत्यङ्ङात्मा</f> इति रूपम्भवति । एवं <f>सुगण्-ईशः</f> इत्यत्र <<ङमो ह्रस्वादचि ङमुण् नित्यम्>> [[..]] इत्यनेन ई इत्यस्य णुडागमे उकारस्यानुबन्धस्य च निवृत्तौ संयोगे च सति <f>सुगण्णीशः</f> इति भवति । एवमेव <f>सन्-अच्युतः</f> इति दशायां <<ङमो ह्रस्वादचि ङमुण् नित्यम्</f> इत्यनेन पूर्ववत् नुटि <f>सन्नच्युतः</f> इति सिद्ध्यति ॥",
    "83005": "<x>समः सुटीति । </x> सम इति षष्ठ्यन्तम् । <<मतुवसो रु सम्बुद्धौ छन्दसि>> [[..]] इत्यतो रुग्रहणमनुवर्तते, तदाह — <x>समो रुः स्यात् सुटी</x> इति । <x>सँस्कर्तेति ।<x> <f>सम्-कर्ता</f> इत्यत्र <<सम्परिभ्यां करोतौ भूषणे>> [[..]] इति सूत्रेण सुडागमेऽनुबन्धलोपे सति <f>सम् स कर्ता</f> इति जाते अत्र <<समः सुटि>> [[..]] इति सुट्सम्बन्धिनि सकारे परे सर्वस्य समो रुत्वे प्राप्ते <<अलोऽन्त्यस्य>> [[..]] इति योगेनान्त्यस्य मस्य रुत्वे उकारकलोपे च विहिते <f>स र् स् कर्ता</f> इति भूते <<अत्रानुनासिक पूर्वस्य तु वा>> [[..]] इत्यनेन रोः पूर्वमनुनासिके जाते <f>सँर् स् कर्ता</f> इति जाते, यस्मिन् पक्षे वाग्रहणादनुनासिको नाभूत् तस्मिन् पक्षे <<अनुनासिकात्परोऽनुस्वारः>> इति योगेनानुस्वारे कृते <<f>संर् स् कर्ता</f> इति जाते अत्र <<खरवसानयोर्विसर्जनीयः>> [[..]]  इत्यनेन खर्-प्रत्याहारान्तःपातिनि सकारे परे रेफस्य विसर्गे विहिते <f>सः कर्ता, संः कर्ता</f> इति जाते अत्र <<विसर्जनीयस्य सः>> [[..]] इति विसर्जनीयस्य सत्वे प्राप्ते <<वा शरि>> [[..]] इति विसर्जनीयस्य विसर्जनीयत्वे च लब्धे इहोभयमपि प्रबाध्य <!सम्पुङ्कानां सो वक्तव्यः!>  इति वार्त्तिकेन विसर्गस्य सत्वे कृते <f>सँस्कर्ता</f> इति, <f>संस्कर्ता</f> इति च रूपद्वयं सिद्ध्यति ॥",
    "83002": "",
    "83004": "",
    "83015": "",
    "83006": "<x>पुनः खय्यम्पर इति । <x> <<मतुवसो रु सम्बुद्धौ>> [[..]] इत्यतो रुग्रहणमनुवर्तते अम् परो यस्मादिति विग्रहस्तदाह — <x>अम्परे खवि</x> इति । <x>पुंस्कोकिल इति । </x> पुमांश्चासौ कोकिलश्चेति कर्मधारयसमासः । <f>पुम्-कोकिलः</f> इत्यत्र <<पुमः खय्यम्परे>> [[..]] इत्यनेन पुमो मस्य रुत्वे रेफोत्तरवर्त्युकारलोपे <f>पुर् कोकिल</f> इति जाते <<अत्रानुनासिक पूर्वस्य तु वा>> [[..]] इत्यनुनासिके </f>पुँर्-कोकिलः</f>, पक्षे <<अनुनासिकात्परोऽनुस्वारः>> [[..]] इत्यनेनानुस्वारे <f>पुंर् कोकिल</f> इति भूते अत्र <<खरवसानयोर्विसर्जनीयः>> [[..]] इति रेफस्य विसर्गत्वे <<कुप्वो ≍क ≍पौ च>> [[..]] इत्यनेन जिह्वामूलीये प्राप्ते तं बाधित्वा <!सम्पुङ्कानां सो वक्तव्यः!> इति विसर्गस्य सत्वे कृते <f>पुँस्कोकिलः</f>, <f>पुंस्कोकिलः</f> इति रूपद्वयं सिद्ध्यति ॥",
    "83007": "<x>नश्छव्यप्रशानिति ।</x> न इति षष्ठ्यन्तं पदस्येत्यधिकृत्य विशेषणम् । तदन्तविधिः । अम्परे इति रुँ इति चानुवर्तते, तदाह — <x>अम्पर इत्यादिना । </x> <x>चक्रिंस्त्रायस्वेति । </x> <f>चक्रिन्-त्रायस्व</f> इति स्थिते <<नश्छव्यप्रशान्>> [[..]] इत्यनेन नान्तस्य पदस्य <f>चक्रिन्</f> इत्यस्य रुँत्वे प्राप्ते <<अलोऽन्त्यस्य>> [[..]] इत्यनेन न् इत्यस्य स्थाने रुँ कृते अम्परकछव्प्रत्याहारान्तःपातिनि ककारे परे <f>चक्रिरुँ त्रायस्व</f> इति जाते रेफोत्तरवर्त्युकारस्येत्संज्ञायां लोपे च <f>चक्रिर् त्रायस्व</f> इति जाते <<अत्रानुनासिकः पूर्वस्य तु वा>> [[..]] इति अनुनासिके, पक्षे <<अनुनासिकात्परोऽनुस्वारः>> [[..]] इत्यनुस्वारे च <f>चक्रिँर् त्रायस्व</f>, <f>चक्रिंर् त्रायस्व</f> इति जाते <<खरवसानयोर्विसर्जनीयः>> [[..]] इति उभयत्र रेफस्य विसर्गे कृते सति <<विसर्जनीयस्य सः>> [[..]] इत्यनेन विसर्गस्य सत्वे <f>चक्रिँस्त्रायस्व</f>, <f>चक्रिंस्त्रायस्व</f> इति रूपद्वयं बोध्यम् ॥ <x>अप्रशान् किमिति ।</x> <f>प्रशान् तनोति</f> इत्यत्र सूत्रार्थसमन्वयात् नकारस्य रुत्वं प्राप्तम्, तन्नेष्टमिति शास्त्रे <x>अप्रशान्</x> इति पर्युदस्यते ॥",
    "83034": "",
    "83010": "<x>नॄन् पे इति । </x> नॄन् इति द्वितीयान्तशब्दस्वरूपपरम्बोध्यम् । तच्च षष्ठ्यन्तम् । षष्ठ्याः सौत्रो लुक् । नलोपाभावोऽपि सौत्र एव । <<मतुवसो रुँ सम्बुद्धौ छन्दसि>> [[..]] इत्यतो रुँ इत्यनुवर्तते । <<उभयथर्क्षुः>> [[..]] इत्यत उभयथेत्यनुवर्तते । कदाचिद्भवति, कदाचिन्न  भवतीत्येवमुभयथा रुः प्रत्येतव्य इत्यर्थः । विकल्प इति यावत् । तदाह — <x>नॄनित्यस्येत्यादिना ।</x> ",
    "83037": "<x>नॄँ≍पाहीति । </x> <f>नॄन् पाहि</f> इत्यत्र <<नॄन् पे>> [[..]] इत्यनेन नस्य रुत्वे उकारलोपे <<अत्रानुनासिकः पूर्वस्य तु वा>> [[..]] इत्यनुनासिके, पक्षे <<अनुनासिकात्परोऽनुस्वारः>> [[..]] इत्यनुस्वारे <<खरवसानयोर्विसर्जनीयः>> [[..]] इति विसर्गे, <<कुप्वोः ≍क ≍पौ च>> [[..]] इत्युपध्मानीये च <f>नॄँ≍पाहि</f>, <f>नॄंपाहि</f> इति । उपध्मानीयाभावे सति विसर्गे <f>नॄँः पाहि</f>, <f>नॄंः पाहि</f> इति । पक्षे — <f>नॄन्पाहि</f> इति पञ्च रूपाणि । सूत्रे पे इत्यत्राकार उच्चारणार्थः । तेन <f>नॄन् पुनाति</f> इत्यादावपि पञ्च रूपाणि बोध्यानि ॥",
    "81002": "",
    "83012": "<x>कानाम्रेडित इति ।</x> कानिति द्वितीयान्तं शब्दस्वरूपपरं षष्ठ्यन्तम् । षष्ठ्याश्च सौत्रो लुक् । नलोपाभावोऽपि सौत्र एव । <<अलोऽन्त्यस्य>> [[..]] इति परिभाषया कान्शब्दान्तस्येति लभ्यते । रुँ इत्यनुवर्तते । तदाह — <x>कान्नकारस्येत्यादिना ।</x> कान् इत्यस्य वीप्सास्यां द्विर्वचने <f>कान् कान्</f> इति स्थिते प्रथमनकारस्य <<कानाम्रेडिते>> [[..]] इत्यनेन रुत्वे उकारलोपे <<अत्रानुनासिक पूर्वस्य तु वा>> [[..]] इत्यनुनासिके <f>काँर् कान्</f> इति जाते पक्षे <<अनुनासिकात्परोऽनुस्वारः>> [[..]] इत्यनुस्वारे <f>कांर् कान्</f> इति भूते अत्र <<खरवसानयोर्विसर्जनीयः>> [[..]] इति रेफस्य विसर्गे <<कुप्वोः ≍क ≍पौ च>> [[..]] इत्यनेन जिह्वामूलीये च प्राप्ते तं प्रबाध्य <!सम्पुंकानां सो वक्तव्यः!> इति वार्त्तिकेन सत्वे च कृते <f>काँस्कान्<f>, <f>कांस्कान्</f> इति ॥",
    "61073": "<x> छे चेति । </x> <<ह्रस्वस्य पिति कृति तुक्>> [[..]] इत्यतो ह्रस्वस्येति तुगिति चानुवर्तते । संहितायामित्यधिकृतम् । तदाह - <x> ह्रस्वस्येत्यादिना ।</x> <x>शिवच्छायेति ।</x> <f>शिव-छाया</x> इत्यवस्थायां <<छे च>> [[..]] इति सूत्रेण ह्रस्वस्य — शिव इत्यत्रस्थवकारोत्तरवर्त्यकारस्य तुक् प्राप्तः छे परे सति । स च कित्त्वाद् <<आद्यन्तौ टकितौ>> [[..]] इत्यनेन अन्तावयवो जातः । तत्र <<हलन्त्यम्>> [[..]] इत्यनेन ककारस्येत्संज्ञायाम् <<तस्य लोपः>> [[..]] इत्यनेन लोपे उकारस्य निवृत्तौ <f>शिव त् छाया</f> इति जाते, इह <<स्तोः श्चुना श्चुः>> [[..]] इत्यनेन तकारस्य चत्वे विहिते <f>शिवच्छाया</f> इति सिद्धम् । एवमेव <f>स्वच्छाया</f> इत्यत्र बोध्यम् ॥",
    "61076": "<x>पदान्ताद्वेति ।<x> तुक्, छे, दीर्घात् इत्यनुवर्तते । तदाह — <x>दीर्घात्पदान्तादित्यादिना ।</x> अत्र दीर्घस्यैवायं तुक् बोध्यः । न च <!उभयनिर्देशे पञ्चमीनिर्देशो बलीयान्!> इति परिभाषया छकारस्यान्तावयवस्तुक् स्यादिति वाच्यम्, <<सेनासुराच्छाया>> [[..]] इति पाणिनीयसूत्रेण तस्याः प्रबाधनात् । <x>लक्ष्मीच्छायेति । </x> <f>लक्ष्मी छाया</f> इत्यवस्थायाम् <<पदान्ताद्वा>> [[..]] इत्यनेन तुकि उको लोपे <<स्तोः श्चुना श्चुः>> [[..]] इत्यनेन तस्य चत्वे <f>लक्ष्मीच्छाया</f> इति निष्पन्नम् । तुगभावे च <f>लक्ष्मीछाया</f> इति ॥ इति हल्सन्धिप्रकरणम् ॥ <x>विष्णुस्त्रातेति ।</x> <f>विष्णुः त्राता</f> इति स्थिते <<विसर्जनीयस्य सः>> [[..]] इति सूत्रेण खर्-प्रत्याहारान्तःपातिनि तकारे परे विसर्गस्य सत्वे कृते  <f>विष्णुस्त्राता</f> इति रूपम् ॥ ",
    "83036": "<x>वा शरीति । </x> विसर्जनीयस्येति, विसर्जनीय इति चानुवर्तते । विसर्गस्य विसर्गविधानञ्च तस्य सत्वपरिसंख्यानार्थम् । वाग्रहणाच्च सत्वपरिसंख्यानं पाक्षिकम् । तदाह — <x>शरि परे इत्यादिना ।</x> <x>हरिः शेते इति ।</x> <f>हरिः शेते</f> इत्यत्र <<वा शरि>> [[..]] इति सूत्रेण शर्-प्रत्याहारान्तःपातिनि शकारे परे सति विसर्गस्य विसर्गे विहिते <f>हरिःशेते</f> इति रूपम् । पक्षे <<विसर्जनीयस्य सः>> [[..]] इत्यनेन विसर्गस्य सत्वे विहिते <f>हरिस् शेते</f> इति जाते, तत्र <<स्तोः श्चुना श्चुः>> [[..]] इत्यनेन सकारस्य शकारे च कृते <f>हरिश्शेते</f> इति रूपम् ॥",
    "82066": "<x>ससजुष इति ।</x> पदस्येत्यधिकृत्य सकारेेण सजुष्-शब्देन च विशेष्यते । अतस्तदन्तविधिः । सकारान्तं सजुष्-शब्दान्तं च यत्पदं तस्य रुः स्यादिति । स च <<अलोऽन्त्यस्य>> [[..]] इति परिभाषया अन्त्यस्य भवति । ततश्च फलितमाह — <x>पदान्तस्य सत्येत्यादिना ।</x> ॥",
    "61113": "<x>अतो रोरिति ।</x> <<ऋत उत्>> [[..]] इत्यतः उदित्यनुवर्तते । अतः इति पञ्चमी । <<एङः पदान्तादति>> [[..]] इत्यतोऽतीत्यनुवर्तते तदाह — <x>अप्लुतादित्यादिना ।</x> <x>शिवोऽर्च्य इति ।</x> <f>शिवस् अर्च्यः</f> इत्यवस्थायां <<ससजुषो रुः>> [[..]] इति सस्य रुत्वे <<अतो रोरप्लुतादप्लुते>> [[..]] इति सूत्रेण पूर्वपरयोः स्थाने गुणे विहिते <x>शिवो अर्च्यः</x> इति जाते, <<एङः पदान्तादति>> [[..]] इति सूत्रेणार्च्य इत्यस्याकारस्य पूर्वरूपादेशे च विहिते <f>शिवोर्च्यः</f> इति सिद्धम् ॥",
    "61114": "<x>हशि चेति ।</x> अतो रोरप्लुतादिति पदत्रयं पूर्वसूत्रादनुवर्तते । <<ऋत उत्>> [[..]] इत्यतः उदिति च, तेन अप्लुतादतः परस्य रोरुः स्याद्धशि इति सूत्रार्थः । <x>शिवो वन्द्यः  इति ।</x> <f>शिवस्-वन्द्यः</f> इत्यत्र <<ससजुषो रुः>> [[..]] इत्यनेन सस्य रुत्वे <<हशि च>> [[..]] इत्यनेन हश्-प्रत्याहारान्तःपातिनि वन्द्यघटकवकारे परे रोरुत्वे <<आद्गुणः>> [[..]] इत्यनेन पूर्वपरयोः स्थाने गुणे च कृते <f>शिवो वन्द्यः</f> इति रूपम् । ",
    "83017": "<x> भो भगो इति ।</x> <<रोस्सुपि>> [[..]] इत्यतो रोरित्यनुवर्तते । भो भगो अघो अ इत्येतेषां द्वन्दः । एते पूर्वे यस्मादिति बहुव्रीहिः । पूर्वशब्दश्च प्रत्येकं सम्बध्यते । <ऽद्वन्द्वान्ते श्रूयमाणं पदं प्रत्येकमभिसम्बध्यतेऽ> इति नियमात् । तेन भोपूर्वकस्य, भगोपूर्वकस्य, अघोपूर्वकस्य, अवर्णपूर्वकस्य च रोर्यादेशः स्यादशि इति सूत्रार्थः । <x> देवा इहेति ।</x> <f>देवास् इह</f> इति दशायां <<ससजुषो रुः>> [[..]] इति सूत्रेण सस्य रुत्वे <<भोभगोअघोअपूर्वस्य योऽशि>> [[..]] इति सूत्रेण रोर्यादेशे <f>देवाय् इह</f> इति जाते तत्र <<लोपः शाकल्यस्य>> [[..]] इत्यनेन यलोपे <f>देवा इह</f> इति जायते । शाकल्यग्रहणात्पक्षे <f>देवायिह</f> इति ॥",
    "83022": "<f>भोस् देवाः</f> इत्यत्र <<ससजुषो रुः>> [[..]] इति सस्य रुत्वे  <<भोभगोअघोअपूर्वस्य योऽशि>> [[..]] इत्यनेन रोर्यत्वे <<हलि सर्वेषाम्>> [[..]] इति यलोपे च <f>भो देवा</f> इति रूपम् । <f>भगोस् नमस्ते</f> इति दशायां <<ससजुषो रुः>> [[..]] इति सस्य रुत्वे <<भोभगोअघो...>> [[..]] इति रोर्यत्वे <<हलि सर्वेषाम्>> [[..]] इति यलोपे च <f>भगो नमस्ते</f> इति जायते । <f>अघोस् याहि</f> इत्यत्र <<ससजुषो रुः>> [[..]] इति सस्य रुत्वे <<भोभगोअघोअपूर्वस्य योऽशि>> इति रोर्यादेशे <<हलि सर्वेषाम्>> [[..]] इति यलोपे च कृते <f>अघो याहि</f> इति रूपं सिद्धम् ॥",
    "82069": "<x>रोऽसुपीति । </x> रः असुपीति च्छेदः । <<अहन्>> [[..]] इति सूत्रमनुवर्तते । तच्च लुप्तषष्ठीकं पदम् । तदाह — <x>अह्नो रेफादेश इत्यादिना ।</x> <x>अहरह इति ।</x> <<नित्यवीप्सयोः>> [[..]] इति द्विर्वचनम् । <f>अहन् अहन्</f> इति स्थिते <<रोऽसुपि>> [[..]] इत्यनेन सर्वस्याहन् शब्दस्य रेफादेशे प्राप्ते <<अलोऽन्त्यस्य>> [[..]] इति परिभाषया उभयत्रान्त्यस्य नस्य जाते, <f>अहर् अहर्</f> इति जाते तत्र <<खरवसानयोर्विसर्जनीयः>> [[..]] इत्यन्तस्य विसर्गे, कृते च संयोेगे <f>अहरहः</f> इति भवति । <f>अहन् गणः</f> अत्र <<रोऽसुपि>> [[..]] इति सर्वस्य रेफादेशे प्राप्ते <<अलोऽन्त्यस्य>> [[..]] इति परिभाषया अन्त्यस्य विहिते सयुक्ते च कृते <f>अहर्गणः</f> इति रूपम् ॥",
    "83014": "<x>रो रीति ।</x> रः इति षष्ठी । <<ढो ढे लोपः>> [[..]] इत्यतो लोप इत्यनुवर्तते, तदाह — <f>रेफस्येति </f> ॥",
    "63111": "<x> ढ्रलोप इति ।</x> ढ् च रेफश्च ढ्रौ तौ लोपयतीति ढ्रलोपः । ण्यन्तात्कर्मण्युपपदे अण्, उपपदसमासः । ढलोपनिमित्तकं रेफलोपनिमित्तञ्च विवक्षितम् । तच्च ढकाररेफात्मकमेव । <<ढो ढे लोपः>> [[..]], <<रो रि>> [[..]] इति तयोरेव ढ्रलोपनिमित्तत्वात् । तथा च ढलोपनिमित्ते ढकारे रेफलोपनिमित्ते रेफे च परतः पूर्वस्याणो दीर्घः इति फलति तदाह— <x>ढरेफयोरित्यादिना ।</x> <x>पुना रमते इति ।</x> <f>पुनर् रमते</f> इति स्थिते <<रो रि>> [[..]] इत्यनेन रेफस्य लोपे <f>पुन रमते</f> इति जाते, अत्र <<ढ्रलोपे पूर्वस्य दीर्घोऽणः>> [[..]] इति सूत्रेणात्र लोपनिमित्ते रेफे परे पूर्वाण्-रूपस्य नकारोत्तवर्तिनोऽकारस्य दीर्घे च विहिते <f>पुना रमते</f> इति सिद्धम् ।<f>हरिस् रम्यः</f> इत्यत्र <<ससजुषो रुः>> [[..]] इत्यनेन सस्य रुत्वे, अनुबन्धलोपे <f>हरिर् रम्यः</f> इति जाते; तत्र <<रो रि>> [[..]] इत्यनेन रेफस्य लोपे <<ढ्रलोपे पूर्वस्य दीर्घोऽणः>> [[..]] इत्यनेन दीर्घे च कृते <f>हरी रम्यः</f> इति सिद्धम् । <f>शम्भूस् राजते</f> अत्र <<ससजुषो रुः>> [[..]] इत्यनेन रुत्वे उकारस्येत्संज्ञायां लोपे च <f>शम्भुर् राजते</f> इति जाते तत्र <<रो रि>> [[..]] इत्यनेन रेफस्य लोपे <<ढ्रलोपे पूर्वस्य दीर्घोऽणः>> [[..]] इत्येननोकारस्य दीर्घे <f>शम्भू राजते</f> इति भवति । तृहूँ हिंसायाम्, वृहूँ उद्यमने आभ्यां क्तप्रत्यये <<हो ढः>> [[..]] इति ढत्वे, <<झषस्तथोर्धोऽधः>> [[..]] इति तकारस्य धत्वे तस्य ष्टुत्वेन ढकारे <f>तृढ् ढ</f>,, <f>वृढ् ढ</f> इति जाते अत्र <<ढो ढे लोपः>> [[..]] इत्यनेन पूर्वढस्य लोपे सति <<ढ्रलोपे पूर्वस्य दीर्घोऽणः>> [[..]] इत्यस्मिन् सूत्रे अण्-ग्रहणाभावे ढलोपनिमित्ते ढकारे परे पूर्वस्य ऋकारस्य दीर्घे प्राप्ते तन्मा भूत् इति अण्-ग्रहणमत्र कृतम् । तेनात्र न दीर्घस्तदेवाह — <x>अणः किम्? तृढः वृढः इति </x> ॥",
    "14002": "<x>विप्रतिषेध इति ।</x> विप्रतिपूर्वात् सेधतेर्घञि उपसर्गवशात् परस्मपरविरोधे विप्रतिषेधशब्दः । विरोधश्च तुल्यबलयोरेव लोकसिद्धस्तदाह <f>तुल्यबलेति ।</f> द्वयोः शास्त्रयोः क्वचिल्लब्धावकाशयोरेकत्र लक्ष्ये युगपत्सम्भवस्तुल्यबलविरोधः । कार्यस्य परत्वं परशास्त्रविहितत्वम् । <x> मनोरथ इति ।</x> <f>मनस् रथः</f> इति स्थिते <<ससजुषो रुः>> [[..]] इति पदान्तस्य सस्य रुत्वे <<हशि च>> [[..]]  इति रोरुत्वे प्राप्ते <<रो रि>> [[..]] इति रेफस्य लोपे च प्राप्ते, तर्हि प्राक् केन भाव्यमिति शङ्कायाम् <<विप्रतिषेधे परं कार्यम्>> [[..]] इति सूत्रेण परं कर्तव्यम् । तत्र <<हशि च>> [[..]] इति सूत्रं षष्ठाध्यायस्थम्, <<रो रि>> [[..]] इति चाष्टमाध्यायस्थम् इति <<हशि च>> [[..]] इत्यपेक्षया <<रो रि>> [[..]] इत्यस्य परत्वम्, इति <<रो रि>> [[..]] इत्यनेन रेफस्य लोपे प्राप्ते; तत्र <<पूर्वत्रासिद्धम्>> [[..]] इत्यधिकारसूत्रेण सपादसप्ताध्यायीसूत्रदृष्ट्या त्रैपादिकस्य <<रो रि>> [[..]] इत्यस्यासिद्धत्वप्रतिपादनात् न <<रो रि>> [[..]] इत्यनेन रेफस्य लोपः, किन्तु <<हशि च>> [[..]] इत्यनेन रोरुत्वे <f>मन उ रथः</f> इति जाते, तत्र <<आद्गुणः>> [[..]] इत्यनेन पूर्वपरयोः स्थाने ओकाररूपे गुणे कृते <f>मनोरथः</f> इति सिद्ध्यति ॥",
    "61132": "<x>एतत्तदोरिति ।</x> एतत्तच्छब्दयोरनुकरणेन शब्दपरत्वम् । अतः सूत्रे नैकशेषः । सु इति लुप्तषष्ठीकं पदम् एतत्तदोरित्यनेनान्वेति — <x>एतत्तदोः सकारस्येति ।</x>  अत एव सोर्लोपः सुलोपः इति न षष्ठीसमासः, असामर्थ्यात् । अविद्यमानः ककारः ययोस्तौ अकौ, यतोः अकोरिति बहुव्रीहिस्तदाह - <x>अककारयोरित्यादिना ।</x> एष विष्णुरिति । <f>एतद्-सु विष्णुः</f> इति दशायां <<त्यदादीनामः>> [[..]] इत्यनेन अकारादेशे <<अतो गुणे>> [[..]] इति पररूपे <<तदो स सावनन्त्ययोः>> [[..]] इत्यनेन तस्य सत्वे, सस्य च षत्वे <f>एष सु विष्णुः</f> इति जाते अत्र <<एतत्तदोः सुलोपोऽकोरनञ्समासे हलि>> [[..]] इति सूत्रेण सोर्लोपे विहिते सति <f>एष विष्णुः</f> इति सम्पद्यते । <x>स शम्भुरिति ।</x>  <f>तद्-सुँ शम्भुः</f> इत्यत्र <<त्यदादीनामः>> [[..]] इत्यनेनाकारान्तादेशे <<अतो गुणे>> [[..]] इत्यनेन पररूपत्वे <<तदो स सावनन्त्ययोः>> [[..]] इति तस्य सत्वे <f>स सुँ शम्भुः</f> इति जाते; अत्र <<एतत्तदोः सुलोपोऽकोरनञ्समासे हलि>> [[..]] इति सोर्लोपे च कृते <f>स शम्भुः</f> इति रूपम् । <x> अको किमिति ।</x> न च अकचि सति शब्दान्तरत्वात् प्रकृते प्राप्तिरेव नास्तीति वाच्यम्; <ऽतन्मध्यपतितस्तद्ग्रहणेन गृह्यतेऽ> इति परिभाषयात्र प्राप्तेः सत्वात् प्रकृतपरिभाषायामिदमेव ज्ञापकं बोध्यम् । <f>एषकस् रुद्रः</f> अत्र एतच्छब्दस्य सककारत्वान्न सुँलोपः, किन्तु <<ससजुषो रुँः>> [[..]] इत्यनेन रुत्वे, <<हशि च>> [[..]] इत्युत्वे <<आद्गुणः>> [[..]] इति गुणे <f>एषको रुद्रः</f> इति रूपम् । अत्र <f>सको रुद्रः</f> इत्यपि प्रत्युदाहरणम्बोध्यम् । <x>अनञ्समासे किमिति ।<x> अनञ्समासे इति न पर्युदासः किन्तु प्रसज्यप्रतिषेधः । प्रकृते <f>अस सुँ शिवः</f> इत्यत्र नञ्-समासत्वात् <<एतत्तदोः...>> [[..]] इति सूत्रस्याप्राप्तौ <<ससजुषो रुः>> [[..]] इति सस्य रुत्वे <<खरवसानयोर्विसर्जनीयः>> [[..]]  इतो रेफस्य विसर्गत्वे <f>असः शिवः</f> इति भवति ।  <x>एषोऽत्रेति ।</x> <f>एष सु अत्र</f> इत्यत्र हल्परत्वाभावात् <<एतत्तदोः सुलोपोऽकोरनञ्समासे हलि>> [[..]] इत्यस्याप्राप्तौ सस्य <<ससजुषो रुः>> [[..]] इत्यनेन रुँत्वे <<अतो रोरप्लुतादप्लुते>> [[..]] इत्यनेन उत्वे <<आद्गुणः>> [[..]] इत्यनेन गुणे <<एङः पदान्तादति>> [[...]] इत्यनेन पूर्वरूपे  च कृते <f>एषोऽत्र</f> इति जायते ॥",
    "61134": "<x>सोऽचि लोप इति ।</x> स इति प्रथमैकवचनान्तं स्वरूपपरम् । ततः षष्ठ्या लुक् सस् शब्दस्येति लभ्यते । सुलोप इत्यनुवर्तते; तदाह —<x>स इत्यस्येत्यादिना ।</x> <f>सस् इमामविड्ढिप्रभृतिम्</f> इत्यत्र <<सोऽचि लोपे चेत्पादपूरणम्>> [[..]] इति सकारलोपाभावे पादोऽत्र न पूर्यते अतोऽनेन सकारलोपे <<आद्गुणः>> [[..]] इत्यनेन गुणे सति <f>सेमानविड्ढिप्रभृतिम्</f> इति सिद्धम् । एवम् — <f>सस् एष दाशरथी रामः</f> इत्यत्र <<सोऽचि लोपे चेत्पादपूरणम्>> [[..]] इत्यनेन पादपूरणार्थं सलोपे विहिते <<वृद्धिरेचि>> [[..]] इत्यने वृद्धौ <f>सैष दाशरथी रामः</f> इति पादपूरणसिद्धिः ॥ इति विसर्गसन्धिप्रकरणम् ॥"
}